ΚΎΚΛΩΨ

ἇπώμοσ’, ὦ κάλλιστον ὦ Κυκλώπιον,
ὦ δεσποτίσκε, μὴ τὰ σ’ ἐξοδᾶι· ἐγὼ
ξένοισι χρήματ’. ἢ κακῶς οὗτοι κακοὶ
οἱ παῖδες ἁπόλοινθ’, οὓς μάλιστ’ ἐγὼ φιλῶ.
Xo. αὐτὸς ἔχ’. ἔγωγε τοῖς ξένοις τὰ χρήματα 270
περνάντα σ’ εἶδον· εἰ δ’ ἐγὼ ψευδῆ λέγω,
ἀπόλοιθ’ ὁ πατήρ μου· τοὺς ξένους δὲ μὴ ἀδίκει,
Κυ. ψεύδεσθ’“ ἔγωγε τῷδε τοῦ Ῥαδαμάνθυος
μᾶλλον πέποιθα καὶ δικαιότερον λέγω.
θέλω δ’ ἐρέσθαι· πόθεν ἐπλεύσατ’, ῶ ξέι·οι; 275
ποδαποί; τίς ὑμᾶς ἐξεπαίδευσεν πόλις;
Οδ. Ἰθακήσιοι μὲν τὸ γένος, Ἰλίου δ’ ἄπο,
πέρσαντες ἄστυ, πνεύμασιν θαλασσίοις
σὴν γαῖαν ἐξωσθέντες ἥκομεν, Κύκλωψ.
Κυ. ἦ τῆς κακίστης οἳ μετήλθεθ’ ἁρπαγὰς 280
Ἑλένης Σκαμάνδρου γείτον’ Ἰλίου πόλιν,·
Οδ. οὗτοι, πόνον τὸν δεινὸν ἐξηντληκότες.
Κυ. αἰσχρὸν στράτευμά γ’, οἵτινες μιᾶς χάριν
γυναικὸς ἐξεπλεύσατ’ ἐς γαῖαν Φρυγῶν.
Οδ. θεοῦ τὸ πρᾶγμα· μηδέν’ αἰτιῶ βροτῶν. 285
ἡμεῖς δέ σ’, ὦ θεοῦ ποντίου γενναῖε παῖ,
ἱκετεύομέν τε καὶ λέγομεν ἐλευθέρως·
μὴ τλῇς πρὸς ἄντρα σοι ἐσαφιγμένους φίλους
κτανεῖν βοράν τε δυσσεβῆ θέσθαι γνάθοις·
οἲ τὸν σόν, ὦναξ, πατέρ’ ἔχειν νεῶν ἕδρας 290
ἐρρυσάμεσθα γῆς ἐν Ἑλλάδος μυχοῖς.
ἱερεύς τ’ ἄθραυστος Ταινάρου μένει λιμὴν
Μαλέας τ’ ἄκροι κευθμῶνες ἥ τε Σουνίου
δίας Ἀθάνας σῶς ὑπάργυρος πέτρα
273 τῷδε Canter: τοῦδε L 274 μᾶλλον Kirchhoff: πολλὰ L :
πλείω Musgrave 276 ἐξεπαίδευσεν suspectum, sed cs. v. 601
288 σοι ἐσαφιγμένους Radermacher (id est σούσαφιγμένους>ῖ σοὺς ἀφι-
γμένους L: cf. v. 252, El. 413 290 ναῶν Canter 291 ἐρρυσάμεσθα

Matthiae: εἶρυσοίμεσθα L 292 ἱερεύς] ἱερός apogr. Paris. ἄθραυ-
στος l: ἄθαυστος L 293 ἡ l: οἵ L Σουνίῳ Musgrave

