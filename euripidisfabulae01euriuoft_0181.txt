ΗΡΑΚΛΕΙΔΑΙ

ἐς χεῖρα γῇ συνῆψαν, εἶτα χερσόθεν
πνοιαῖσιν ἠλάθησαν ἐς πόντον πάλιν. 430
οὕτω δὲ χήμεῖς τῆσδ’ ἀπωθούμεσθα γῆς
ἤδη πρὸς ἀκταῖς ὄντες ὡς σεσῳσμένοι.
οἴμοι· τί δῆτ’ ἔτερψας ὦ τάλαινά με
ἐλπὶς τότ’, οὐ μέλλουσα διατελεῖν χάριν;
συγγνωστὰ γάρ τοι καὶ τὰ τοῦδ’, εἰ μὴ θέλει 435
κτείνειν πολιτῶν παῖδας· αἰνέσαι δ’ ἔχω
καὶ τάνθάδ’· εἰ θεοῖσι δὴ δοκεῖ τάδε
πράσσειν ἔμ’, οὗτοι σή γ’ ἀπόλλυται χάρις.
ὦ παῖδες, ὑμῖν δ’ οὐκ ἔχω τί χρήσομαι.
ποῖ τρεψόμεσθα; τίς γὰρ ἄστεπτος θεῶνς 440
ποῖον δὲ γαίας ἕρκος οὐκ ἀφίγμεθα;
ὀλούμεθ’, ὦ τέκν’· ἐκδοθησόμεσθα δή.
κάμοῦ μὲν οὐδὲν εἴ με χρὴ θανεῖν μέλει,
πλὴν εἴ τι τέρψω τοὺς ἐμοὺς ἐχθροὺς θανών·
ὑμᾶς δὲ κλαίω καὶ κατοικτίρω, τέκνα, 445
καὶ τὴν γεραιὰν μητέρ’ ··Ἀλκμήνην πατρός.
ὦ δυστάλαινα τοῦ μακροῦ βίου σέθεν,
τλήμων δὲ κάγὼ πολλὰ μοχθήσας μάτην.
χρῆν χρῆν ἄρ’ ἡμᾶς ἀνδρὸς εἷς ἐχθροῦ χέρας
πεσόντας αἰσχρῶς καὶ κακῶς λιπεῖν βίον. 450
ἀλλ’ οἶσθ’ ὅ μοι σύμπραξον; οὐχ ἅπασα γὰρ
πέφευγεν ἐλπὶς τῶνδέ μοι σωτηρίας·
ἔμ’ ἔκδος Ἀργείοισιν ἀντὶ τῶνδ’, ἄναξ,
καὶ μήτε κινδύνευε, σωθήτω τέ μοι
τέκν’· ¹ οὐ φιλεῖν δεῖ τὴν ἐμὴν ψυχήν· ἴτω. 455
μάλιστα δ’ Εὐρυσθεύς με βούλοιτ’ ἆν λαβὼν
τὸν Ἡράκλειον σύμμαχον καθυβρίσαι·
429 ὣς χεῖρα Valckenaer 433 ἔτρεψας Ρ 435 θέλοι LP:
corr. Elmsley 436 αἰνέσαι Valckenaer: αἰνέσας LP 437 εἷ

δὲ θεοῖσι Hermann 438 σή Elmsley ι σοί L P 451 ἅπασα

ΞΒῒείὴειῃυε; ἅπασι L P 456 μάλιστα δ’ ἐμὲ βούλοιτ’ ἂν Εὐρυσθεὺς
ot e

