ΕΥΡΙΠΙΔΟΥ

ποτῆρα δ’ ἐν χείρεσσι κίσσινον λαβὼν
πίνει μελαίνης μητρὸς εὔζωρον μέθυ,
ἕως ἐθέρμην’ αὐτὸν ἀμφιβᾶσα φλὸξ
οἴνου· στέφει δὲ κρᾶτα μυρσίνης κλάδοις
ἄμουσ’ ὑλακτῶν· δισσὰ δ’ ἧν μέλη κλύειν· 760
ὃ μὲν γὰρ ᾖδε, τῶν ἐν Ἀδμήτου κακῶν
οὐδὲν προτιμῶν, οἰκέται δ’ ἐκλαίομεν
δέσποιναν· ὄμμα δ’ οὐκ ἐδείκνυμεν ξένῳ
τέγγοντες· ’Ἄδμητος γὰρ ὧδ’ ἐφίετο.
καὶ νῦν ἐγὼ μὲν ἐν δόμοισιν ἑστιῶ 765
ξένον, πανοῦργον κλῶπα καὶ λῃστήν τινα,
ἢ δ’ ἐκ δόμων βέβηκεν, οὐδ’ ἐφεσπόμην
οὐδ’ ἐξέτεινα χεῖρ’, ἀποιμώζων ἐμὴν
δέσποιναν, ἢ ’μοὶ πᾶσί τ’ οἰκέταισιν ἦν
μήτηρ· κακῶν γὰρ μυρίων ἐρρύετο, 770
ὀργὰς μαλάσσουσ’ ἀνδρός. ἆρα τὸν ξένον
στυγῶ δικαίως, ἐν κακοῖς ἀφιγμένον,·
Hp. οὗτος, τί σεμνὸν καὶ πεφροντικὸς βλέπεις,·
οὐ χρὴ σκυθρωπὸν τοῖς ξένοις τὸν πρόσπολον
εἶναι, δέχεσθαι δ’ εὐπροσηγόρῳ φρενί. 775
σὺ δ’ ἄνδρ’ ἑταῖρον δεσπότου παρόνθ’ ὁρῶν,
στυγνῷ προσώπῳ καὶ συνωφρυωμένῳ
δέχῃ, θυραίου πήματος σπουδὴν ἔχων.
δεῦρ’ ἔλθ’, ὅπως ἂν καὶ σοφώτερος γένῃ.
τὰ θνητὰ πράγματ’ οῖδας ἣν ἔχει φύσιν; 780
οἶμαι μὲν οὔ· πόθεν γάρ,· ἀλλ’ ἄκουέ μου.
βροτοῖς ἅπασι κατθανεῖν ὀφείλεται,
κούκ ἔστι θνητῶν ὅστις ἐξεπίσταται

τὴν αὔριον μέλλουσαν εἰ βιώσεται·

756 χείρεσσι B: χείρεσι VL P. Nil mutandum. Vocem ποτῆρα
habuit Σ 759 μυρσίνης Canter: μυρσίναις codd. 760, 761 δισσὰ
δ’ . . . ᾖδε om. L Ρ 1 add.l 767 ἐφεπόμην V 769 ἡ ’μοὶ Wake-
field : ἥ μοι codd. 780 οἶδας codd. (οἶσθ’ L teste Wilamowitzio)
et Σ et Plutarch. consol. ad Apoll. 11 781 οἶμαι] δοκῶ Plutarchus
783 ἔστιν αὐτῶν Plutarchus

