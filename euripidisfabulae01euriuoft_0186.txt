ΕΥΡΙΠΙΔΟΥ

ἀλλ’, εἴ τι βούλῃ, τούσδε τὸν γέροντά τε
χώρει προσειποῦσ’ ὑστάτοις προσφθέγμασιν.

Μα. ὦ χαῖρε, πρέσβυ, χαῖρε καὶ δίδασκέ μοι
τοιούσδε τούσδε παῖδας, ἐς τὸ πᾶν σοφούς, 575
ὥσπερ σύ, μηδὲν μᾶλλον· ἀρκέσουσι γάρ.
πειρῶ δὲ σῶσαι μὴ θανεῖν, πρόθυμος ὤν·
σοὶ παῖδές ἐσμεν, σαῖν χεροῖν τεθράμμεθα.
ὁρᾷς δὲ κάμὲ τὴν ἐμὴν ὥραν γάμου
διδοῦσαν ἀντὶ τῶνδε κατθανουμένην. 580
ὑμεῖς τ’, ἀδελφῶν ἡ παροῦσ’ ὁμιλία,
εὖδαιμονοῖτε, καὶ γένοιθ’ ὑμῖν ὅσων
ἡμὴ πάρρ,θε καρδία σφαγήσεται.
καὶ τὸν γέροντα τήν τ’ ἔσω γραῖαν δόμων
τιμᾶτε πατρὸς μητέρ’ Ἀλκμήνην ἐμοῦ 585
ξένους τε τούσδε. κᾶν ἀπαλλαγὴ πόνων
καὶ νόστος ὑμῖν εὑρεθῇ ποτ’ ἐκ θεῶν,
μέμνησθε τὴν σώτειραν ὡς θάψαι χρεών.
κάλλιστά τοι δίκαιον· οὐ γὰρ ἐνδεὴς
ὑμῖν παρέστην, ἀλλὰ προύθανον γένους. 590
τάδ’ ἀντὶ παίδων ε’στί μοι κειμήλια
καὶ παρθενείας, εἴ τι δὴ κάτω χθονός·
εἴη γε μέντοι μηδέν. εἰ γὰρ ἕξομεν
κάκεῖ μερίμνας οἱ θανούμενοι βροτῶν,
οὐκ οἶδ’ ὅποι τις τρέψεται· τὸ γὰρ θανεῖν 595
κακῶν μέγιστον φάρμακον νομίζεται.

Ιο. ἀλλ’, ὦ μέγιστον ἐκπρέπουσ’ εὐψυχίᾳ
πασῶν γυναικῶν, ἵσθι, τιμιωτάτη
καὶ ζῶσ’ ὑφ’ ἡμῶν καὶ θανοῦσ’ ἔσῃ πολύ·

573 ὑστάτοις Blomfield: ὕστατος Ρ : ὕστατον L πρόσφθεγμά μοι
(ε ν. seq.) L P : corr. Blomfield 576 ἀρέσκουσι LP: corr. Stephanus
577 μὴ] καὶ Kirchhoff‚ deleto post θανεῖν puncto 581 τ’ L: δ’ Ρ
582 εὐδαιμονεΐτε Ρ 583 σφαλήσεται Badham 585 τιμᾶτε Por-
tus ε τιμῷτε L P 588 σώτηραν L P: corr. L¹ vel L² 592 κάτω

Stob. 120. 6 ε κατὰ L P 596 κακὸν Ρ 597 fortasse ὧ περισ-
σὸν. Cf. Hec. 579 εὐψυχία (sic) P²= εὐψυχίας LP

