ΕΥΡΙΠΙΔΟΥ

τιμωρόν, εἰ καὶ μηδέν ἐστιν, ἀλλ’ ὅμως.
ἐσθλοῦ γὰρ ἀνδρὸς τῇ δίκῃ θ’ ὑπηρετεῖν
καὶ τοὺς κακοὺς δρᾶν πανταχοῦ κακῶς ἀεί. 845
Χο. δεινόν γε, θνητοῖς ὡς ἅπαντα συμπίτνει,
καὶ τῖις ἀνάγκας οἱ νόμοι διώρισαν,
φίλους τιθέντες τούς γε πολεμιωτάτους
ἐχθρούς τε τοὺς πρὶν εὐμενεῖς ποιούμενοι.
Αγ. ἐγὼ σὲ καὶ σὸν παῖδα καὶ τύχας σέθεν, 850
Ἑκάβη, δι’ οἴκτου χεῖρά θ’ ἱκεσίαν ἔχω,
καὶ βούλομαι θεῶν θ’ οὕνεκ’ ἀνόσιον ξένον
καὶ τοῦ δικαίου τήνδε σοι δοῦναι δίκην,
εἴ πως φανείη γ’ ὥστε σοί τ’ ἔχειν καλῶς,
στρατῷ τε μὴ δόξαιμι Κασάνδρας χάριν 855
Θρῄκης ἄνακτι τόνδε βουλεῦσαι φόνον.
ἔστιν γὰρ ᾗ ταραγμὸς ἐμπέπτωκέ μοι·
-Τὸν ἄνδρα τοῦτον φίλιον ἡγεῖται στρατός,
τὸν κατθανόντα δ’ ἐχθρόν· εἰ δὲ σοὶ φίλος
ὅδ’ ἐστί, χωρὶς τοῦτο κού κοινὸν στρατῷ.- 860
πρὸς ταῦτα φρόντιζ’· ὡς θέλοντα μέν μ’ ἔχεις
σοὶ ξυμπονῆσαι καὶ ταχὺν προσαρκέσαι,
βραδὺν δ’, Ἀχαιοῖς εἰ διαβληθήσομαι.
Εκ. φεῦ.
οὐκ ἔστι θνητῶν ὅστις ἔστ’ ἐλεύθερος·
ἢ χρημάτων γὰρ δοῦλός ἐστιν ἦ τύχης, 865
ἢ πλῆθος αὐτὸν πόλεος ἢ νόμων γραφαὶ
εἴργουσι χρῆσθαι μὴ κατὰ γνώμην τρόποις.
ἐπεὶ δὲ ταρβεῖς τῷ τ’ ὄχλῳ πλέον νέμεις,
ἐγώ σε θήσω τοῦδ’ ἐλεύθερον φόβου.

849 τε] δὲ Blaydes 850 ἐγώγε καὶ L Ρ (σὲ Σ) 853 τόνδε Ρ et
suprascr. L sortasse recte (τήνδε Σ» δίκην L ΡΣ et marg. A²:
χάριν Μ Α Β 854 φανείην ’γ’ L P Β2 (φανείη Σ) 858 φίλιον
Μ Β : φίλον L PA 859 δ’ ἐμοὶ Elmsley 860 στρατοῦ suprascr.
Μ2 862 σὺ Μ; σοι Μ2 864 ἔστιν ἀνδρῶν Arist. Rhet. ii.

21 866 αὐτῶν L πόλεως codd. (πόλεος Ο, ut vid.)
868 πλεῖον L

