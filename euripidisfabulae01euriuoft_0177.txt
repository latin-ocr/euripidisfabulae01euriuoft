ΗΡΑΚΛΕΙΔΑΙ

ἐγὼ δὲ καὶ ζῶν καὶ θανών, ὅταν θάνω, 320
πολλῷ σ’ ἐπαίνῳ Θησέως, [B τᾶν, πέλας
ὑψηλὸν ἀρῶ καὶ λέγων τάδ’ εὐφρανῶ,
ὡς εὗ τ’ ἐδέξω καὶ τέκνοισιν ἤρκεσας
τοῖς Ἱ-Ιρακλείοις, εὐγενὴς δ’ ἀν’ Ἑλλάδα
σῴζεις πατρῴαν δόξαν, ἐξ ἐσθλῶν δὲ φὺς 325
οὐδὲν κακίων τυγχάνεις γεγὼς πατρός,
παύρων μετ’ ἄλλων· ἕνα γὰρ ἐν πολλοῖς ἴσως
εὕροις ἂν ὅστις ἐστὶ μὴ χείρων πατρός.
Χο. ἀεί ποθ’ ἥδε γαΐα τοῖς ἀμηχάνοις
σὺν τῷ δικαίῳ βούλεται προσωφελεῖν. 330
τοιγὰρ πόνους δὴ μυρίους ὑπὲρ φίλων
ἤνεγκε, καὶ νῦν τόνδ’ ἀγῶν’ ὁρῶ πέλας.
Δη. σοί τ’ εὗ λέλεκται, καὶ τὰ τῶνδ’ αὐχῶ, γέρον,
τοιαῦτ’ ἔσεσθαι· μνημονεύσεται χάρις.
κάγὼ μὲν ἀστῶν σύλλογον ποήσομαι, 335
τάξω δ’, ὅπως ἂν τὸν Μυκηναίων στρατὸν
πολλῇ δέχωμαι χειρί· πρῶτα μὲν σκοποὺς
πέμψω πρὸς αὐτόν, μὴ λάθῃ με προσπεσών·
ταχὺς γὰρ ’Άργει πᾶς ἀνὴρ βοηδρόμος·
μάντεις δ’ ἀθροίσας θύσομαι. σὺ δ’ ἐς δόμους 340
σὺν παισὶ χώρει, Ζηνὸς ἐσχάραν λιπών.
εἰσὶν γὰρ οἵ σου, κᾶν ἐγὼ θυραῖος ὦ,
μέριμναν ἕξουσ’. ἀλλ’ ἴθ’ ἐς δόμους, γέρον.
Io. οὐκ ἂν λίποιμι βωμόν· ἑζώμεσθα δὴ
ἱκέται μένοντες ἐνθάδ’ εὖ πρᾶξαι πόλιν· 345
ὅταν δ’ ἀγῶνος τοῦδ’ ἀπαλλαχθῇς καλῶς,
ἴμεν πρὸς οἴκους. ’ θεοῖσι δ’ οὐ κακίοσιν
χρώμεσθα συμμάχοισιν Ἀργείων, ἄναξ·
320 θάνω Brodaeus: θοίνης L P 321 ὦ τὰν L P: suspectum, cf.
v. 688 322 ἆρῶ Elmsley: αἴρω L P 323 ὡς δ’ Ρ 336 τάξας
δ’ Kirchhofl‘ 338 μὴ λάβη Ρ 340 μάντεις δ’ Lenting:

μάντεις τ’ L P 344 ἑζώμεσθα Elmsley t ἑζόμεσθα L P (εὐξόμεσθα
δὲ Cobet), 346 ἆπαλλαχθῇς Ι.Ίί ἀπαλλαχθῇ L Ρ

