EKABH

Πλ. οἴμοι τέκνων τῶνδ’ ὀμμάτων τ’ ἐμῶν, τάλας. 1²55
Εκ. ἀλγεῖς· τί δ’; ἧ ’μὲ παιδὸς οὐκ ἀλγεῖν δοκεῖς;

Πλ. χαίρεις ὑβρίζουσ’ εἰς ἔμ’, ὦ πανοῦργε σύ;

Εκ. οὐ γάρ με χαίρειν χρή σε τιμωρουμένην;

Πλ. ἀλλ’ οὐ τάχ’, ἡνίκ’ ἄν σε ποντία νοτὶς ——

Εκ. μῶν ναυστολήσῃ γῆς ὅρους Ἑλληνίδος; 1260
Πλ. κρύψῃ μὲν οὖν πεσοῦσαν ἐκ καρχησίων.

Εκ. πρὸς τοῦ βιαίων τυγχάνουσαν ἁλμάτων;

Πλ. αὐτὴ πρὸς ἱστὸν ναὸς ἆμβήσῃ ποδί.

Εκ. ὑποπτέροις νώτοισιν ἢ ποίῳ τρόπῳ,·

Πλ. κύων γενήσῃ πύρσ’ ἔχουσα δέργματα. 1265
Εκ. πῶς δ’ οἶσθα μορφῆς τῆς ἐμῆς μετάστασιν,·

Πλ. ὁ Θρῃξὶ μάντις εἶπε Διόνυσος τάδε.

Εκ. σοὶ δ’ οὐκ ἔχρησεν οὐδὲν ὧν ἔχεις κακῶν;

Πλ. οὐ γάρ ποτ’ ἂν σύ μ’ εἷλες ὧδε σὺν δόλῳ.

Εκ. θανοῦσα δ’ ἢ ζῶσ’ ἐνθάδ’ ἐκπλήσω βίον; 1270
Πλ. θανοῦσα· τύμβῳ δ’ ὄνομα σῷ κεκλήσεται . , .

Εκ. μορφῆς ἐπῳδόν, ἦ τί, τῆς ἐμῆς ἐρεῖς;

Πλ. κυνὸς ταλαίνης σῆμα, ναυτίλοις τέκμαρ.

Εκ. οὐδὲν μέλει μοι σοῦ γέ μοι δόντος δίκην.

Πλ. καὶ σήν γ’ ἀνάγκη παῖδα Κασάνδραν θανεῖν. 1275
Εκ. ἇπέπτυσ’· αὐτῷ ταῦτα σοὶ δίδωμ’ ἔχειν.

Πλ. κτενεῖ νιν ἡ τοῦδ’ ἄλοχος, οἰκουρὸς πικρά.

Εκ. μήπω μανείη Τυνδαρὶς τοσόνδε παῖς.

Πλ. καύτόν γε τοῦτον, πέλεκυν ἐξάρασ’ ἄνω.

Ay. οὗτος σύ, μαίνῃ καὶ κακῶν ε’ρᾷς τυχεῖν,· 1280
Πλ. κτεῖν’, ὡς ἐν ’Ἄργει φόνια λουτρά σ’ ἀμμένει.

1255 τῶνδ’] τῶν τ’ V O τ’] om. LVO 1256 τί δέ με codd.
(δαί B2P) z corr. Bothe 1257 χαίροις Α 1258 χρῆν Μ BVO
1263 νηὸς LP (νεὼς M2) ἀμβήσῃ LPB: ἐμβήσῃ rell. Β2 1265 πΐΧ
Μ, corr. Μ2 1266 δ’ orn, L 1267 ὁ Θρῄξ ὁ μάντις
1270 suspectus πότμον Musgrave z λόγον Prinz ίβίον Σ) 1271 σῷ
Α Β L : σὸν Μ VP O 1272 ἐπώνυμόν τι Nauck 1273 Κυνός,

τάλαινα, Σῆμα Verrall 1275 γ’] δ’ Kirchhoff 1279 γε L: δὲ V:
σε ΜΑΒΡΟΡ, fortasse recte: at tum v. 1278 Agamemnonis erit.
De Σ non liquet 1280 Hecubae trib. A Β z corr. A¹ 13¹ 1281 ἐν
om. L ἀμμένει l: ἀναμένει codd. (ἀναμενεῖ Μ)

