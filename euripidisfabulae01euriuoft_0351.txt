EKABH

Ay. ἔστιν δὲ τίς σῶν οὗτος, ὦ τλῆμον, τέκνων;
Εκ. οὐ τῶν θανόντων Πριαμιδῶν ὑπ’ Ἰλίῳ.
Αγ. ἧ γάρ τιν’ ἄλλον ἔτεκες ἢ κείνους, γύναι; 765
Εκ. ἀνόνητά γ’, ὡς ἔοικε, τόνδ’ ὃν εἰσορᾷς.
Αγ. ποῦ δ’ ὣν ἐτύγχαν’, ἡνίκ’ ὤλλυτο πτόλις;
Εκ. πατήρ νιν ἐξέπεμψεν ὀρρωδῶν θανεῖν.
Αγ. ποῖ τῶν τότ’ ὄντων χωρίσας τέκνων μόνον;
Εκ. ἐς τήνδε χώραν, οὗπερ ηὑρέθη θανών. 770
Ay. πρὸς ἄνδρ’ ὂς ἄρχει τῆσδε Πολυμήστωρ χθονός;
Εκ. ἐνταῦθ’ ἐπέμφθη πικροτάτου χρυσοῦ φύλαξ.
Ay. θνῄσκει δὲ πρὸς τοῦ καὶ τίνος πότμου τυχών,·
Εκ. τίνος γ’ ὑπ’ ἄλλου,· Θρῄξ νιν ὤλεσε ξένος.
Αγ. ὦ τλῆμον· ἦ που χρυσὸν ἠράσθη λαβεῖν,· 775
Εκ. τοιαῦτ’, ἐπειδὴ συμφορὰν ἔγνω Φρυγῶν.
Αγ. ηῦρες δὲ ποῦ νιν,· ἢ τίς ἤνεγκεν νεκρόν;
Εκ. ἥδ’, ἐντυχοῦσα ποντίας ἀκτῆς ἔπι.
Ay. τοῦτον ματεύουσ’ ἢ πονοῦσ’ ἄλλον πόνον;
Εκ. λούτρ’ ᾤχετ’ οἵσουσ’ ἐξ ἁλὸς Πολυξένῃ. 780
Ay. κτανών νιν, ὡς ἔοικεν, ἐκβάλλει ξένος.
Εκ. θαλασσόπλαγκτόν γ’, ὧδε διατεμὼν χρόα.
Αγ. ὦ σχετλία σὺ τῶν ἀμετρήτων πόνων.
Εκ. ὄλωλα κούδὲν λοιπόν, Ἀγάμεμνον, κακῶν.
Αγ. φεῦ φεῦ· τίς οὕτω δυστυχὴς ἔφυ γυνή; 785
Εκ. οὐκ ἔστιν, εἰ μὴ τὴν Τύχην αὐτὴν λέγοις.
ἀλλ’ ὧνπερ οὕνεκ’ ἀμφὶ σὸν πίπτω γόνυ
ἄκουσον. εἰ μὲν ὅσιά σοι παθεῖν δοκῶ,
στέργοιμ’ ἄν· εἰ δὲ τοῦμπαλιν, σύ μοι γενοῦ
τιμωρὸς ἀνδρός, ἆνοσιωτάτου ξένου, 790
ὃς οὔτε τοὺς γῆς νέρθεν οὔτε τοὺς ἄνω

767 πόλις AL 773 πρὸς τοῦδ’; ἢ Weil 774 'y' post-
modum add. A¹L¹ τίνος πρὸς Porson 776 ταῦτ’ αὔτ’
Blaydes 778 ἁλὸς ἔπι L P 780 ἐξ ἁλὸς οἵσουσα L
782 θαλασσόπλακτον Μ LP 784 κακὸν Ι, (-ῶν in rasura A¹f)
785 οὕτως Μ Α ἔφη Α et primitus M L 786 λέγεις LP

cum Eustath. Il. p. 651

