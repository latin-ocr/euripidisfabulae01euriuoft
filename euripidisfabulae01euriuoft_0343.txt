EKABH

κόρης ἀκραιφνὲς αἷμ’, ὅ σοι δωρούμεθα
στρατός τε κάγώ· πρευμενὴς δ’ ἡμῖν γενοῦ
λῦσαί τε πρύμνας καὶ χαλινωτήρια
νεῶν δὸς ἡμῖν Τπρευμενοῦςῗ τ’ ἀπ’ Ἰλίου 540
νόστου τυχόντας πάντας ἐς πάτραν μολεῖν.

τοσαῦτ’ ἔλεξε, πᾶς δ’ ἐπηύξατο στρατός.
εἶτ’ ἀμφίχρυσον φάσγανον κώπης λαβὼν
ἐξεῖλκε κολεοῦ, λογάσι δ’ Ἀργείων στρατοῦ
νεανίαις ἔνευσε παρθένον λαβεῖν. 545
ἢ δ’, ὡς ἐφράσθη, τόνδ’ ἐσήμηνεν λόγον·
Ἷὶ τὴν ἐμὴν πέρσαντες Ἀργεῖοι πόλιν,
ἑκοῦσα θνῄσκω· μή τις ἅψηται χροὸς
τούμοῦ· παρέξω γὰρ δέρην εὐκαρδίως.
ἐλευθέραν δέ μ’, ὡς ἐλευθέρα θάνω, 550
πρὸς θεῶν, μεθέντες κτείνατ’· ἐν νεκροῖσι γὰρ
δούλη κεκλῆσθαι βασιλὶς οῧσ’ αἰσχύνομαι.

λαοὶ δ’ ἐπερρόθησαν, Ἀγαμέμνων τ’ ἄναξ
εἶπεν μεθεῖναι παρθένον νεανίαις.
[οἳ δ’, ὡς τάχιστ’ ἤκουσαν ὑστάτην ὅπα, 555
μεθῆκαν, οὗπερ καὶ μέγιστον ἧν κράτος.]
κάπεὶ τόδ’ εἰσήκουσε δεσποτῶν ἔπος,
λαβοῦσα πέπλους ἐξ ἄκρας ἐπωμίδος
ἔρρηξε λαγόνας ἐς μέσας παρ’ ὀμφαλόν,
μαστούς τ’ ἔδειξε στέρνα θ’ ὡς ἀγάλματος 560
κάλλιστα, καὶ καθεῖσα πρὸς γαῖαν γόνυ
ἔλεξε πάντων τλημονέστατον λόγον·
Ἰδού, τόδ’, εἰ μὲν στέρνον, ὦ νεανία,
παίειν προθυμῇ, παῖσον, εἰ δ’ ὑπ’ αὐχένα

χρῄζεις, πάρεστι λαιμὸς εὐτρεπὴς ὅδε. 565
540 δὸς δ’ VB² εὐμαροῦς Heimsoeth: ἀπ’ ἠρίον Verrall
541 πάτρας ΑΜ2 543 ἀμφιχρύσου Herwerden 549 γὰρ] δὲ

Μ L: corr. Μ2 551 κτείνετ’ Μ (aoristum Σ) 553 τ’] δ’ VL P
555 ὑστέραν Μ et Σ et γρ. Β 555, 556 del. Jacobs 559 μέσας

Brunck: μέσον codd. et Σ (λαγόνος OF et Byzantini) 560 ἀγαλ-
μάτων Ρ 561 κατθεΐσαΑν Pet sortasse L : corr. l 565 εὐπρεπὴς

L et primitus B P

