ANAPOMAXH

ἐλθὼν παλαιᾶς χοιράδος κοῖλον μυχὸν 1265
Σηπιάδος ἵζου· μίμνε δ’, ἔστ’ ἂν ἐξ ἁλὸς
λαβοῦσα πεντήκοντα Νηρῄδων χορὸν
ἔλθω κομιστήν σου· τὸ γὰρ πεπρωμένον
δεῖ σ’ ἐκκομίζειν· Ζηνὶ γὰρ δοκεῖ τάδε.
παῦσαι δὲ λύπης τῶν τεθνηκότων ὕπερ· 1270
πᾶσιν γαρ ἀνθρώποισιν ἥδε πρὸς θεῶν
ψῆφος κέκρανται κατθανεῖν τ’ ὀφείλεται.
Πη. ὼ πότνι’, ὠ γενναῖα συγκοιμήματα,
Νηρέως γένεθλον, χαῖρε· ταῦτα δ’ ἀξίως
σαυτῆς τε ποιεῖς καὶ τέκνων τῶν ἐκ σέθεν. 1275
παύω δὲ λύπην σοῦ κελευούσης, θεά,
καὶ τόνδε θάψας εἶμι Πηλίου πτυχάς,
οὗπερ σὸν εἶλον χερσὶ κάλλιστον δέμας.
κᾷτ’ οὐ γαμεῖν δῆτ’ ἔκ τε γενναίων χρεὼν
δοῦναί τ’ ἐς ἐσθλούς, ὅστις εὖ βουλεύεται, 1280
κακῶν δὲ λέκτρων μὴ ’πιθυμίαν ἔχειν,
μηδ’ εἰ ζαπλούτους οἴσεται φερνὰς δόμοις,·
[οὐ γάρ ποτ’ ἂν πράξειαν ἐκ θεῶν κακῶς.]

Χο. πολλαὶ μορφαὶ τῶν δαιμονίων,
πολλὰ δ’ ἀέλπτως κραίνουσι θεοί· 1285
καὶ τὰ δοκηθέντ’ οὐκ ἐτελέσθη,
τῶν δ’ ἀδοκήτων πόρον ηῧρε θεός.
τοιόνδ’ ἀπέβη τόδε πρᾶγμα.

1268 κομιστὴρ V Haun. (-την vz) : (-τήν etiam Σ) 1269 Fortasse
Ζηνί τοι 1272 κέκραται Ρ O v τ’ om. AL 1272-1288 om. B
1276 παύσω M2 Haun. λύπης V 1277 πυλίου AV: corr V¹
1279 οὕτω γαμεῖν Wilamowitz εἷ χρὴ ’γαμεῖν χρὴ τὰ ἔκ τε γενναίων
γαμεῖν Stob. 72. 3 1280 ἐς om. VL βούλεται AV 1282 ζαχρύ-
trous Stob l c. εισεταιΙ, δόμουςλῖῑ corr. V² 1283 H. v.
in loco ex Antiope citato habet Stob.70. 10 ἐς τέλος κακῶς legens
καλῶς V2. Fortasse οἴ ἐκ θεῶν legendum Subscriptio ex anuit in
Μ. τέλος ῬΑ)νδρομάχης Α (’.Α τ. V): Εὐριπίδου τέλος Ἀνδρομάχης Ι
(τ. Ευ. Ἀ.

