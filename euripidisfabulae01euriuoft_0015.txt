PRAEFATIO

propius accedit, in Rhes. Alc. constantius sequitur L.
Sed ne Rhesum quidem ex L potest videri traxisse:
nam quas habet ille in hac una fabula glossas inter-
lineares earum nullum vestigium in P. Denique
habet P Bacchas pleniorem quam L, habet Troiadas
in L omissam. Neque tamen has ex codice alterius
generis duxit, nam in Bacchis valde similis est
Laurentiano, in Troiadibus valde Vaticano dissimilis.
Videtur igitur etiam has duas fabulas non ex L, non ex
codice alterius generis, sed aut ex archetypo Lauren-
tiani aut ex aliquo adfini traxisse.

Scholiorum testimonium (2) ut difficillimum usu est,
ita, si bene utaris, maximi fructus. Cui operi nec me
parem omnino credo esse, nec tamen, spero, plane
ac turpiter imparem. Lectitavi enim non incuriose
scholia Graeca multa, praesertim ea quae ad ceteros
tragicos, ad Aristophanem, Pindarum, Apollonium,
Theocritum, Homerum adscripta sunt. Id dico ne,
cum saepe sine dubio peccaverim omittendo, non
nunquam etiarn falsa inveniendo, rem videar temere
aut sine cura egisse. Distinctionem feci inter propria
Scholiastarum veterum testimonia et eas lectiones
quas scholia unius codicis, interdum etiam duorum,
praebent cum textu codicis ipsius consentientes. Nam
lemmata quidem in tali re fere nullius pretii esse nemo
non videt ; nec multo maioris est cum prava quaedam
lectio codicis B in margine eiusdem inter reliqua scholia
explicatur. Huiusmodi testimonia scholiorum unius
libri vel duorum suspectorum cum notavi, signo Σ ad-
posui libri ipsius signum (Σ Β vel XV vel Σ Β, SV).

Citationes veterum ibi tantum memoravi ubi aut
meliores lectiones adferre videbantur aut in re dubia
momentum posse dare iudicii. Gnomologiam Vene-

v11

