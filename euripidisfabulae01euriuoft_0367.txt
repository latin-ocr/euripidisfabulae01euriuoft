EKABH

πρὸς τόνδε δ’ εἶμι καὶ λόγοις ἀμείψομαι·
ὃς φῂς Ἀχαιῶν πόνον ἀπαλλάσσων διπλοῦν
Ἀγαμέμνονός θ’ ἕκατι παῖδ’ ἐμὸν κτανεῖν.
ἀλλ’, ὦ κάκιστε, πρῶτον οὔποτ’ ἂν φίλον
τὸ βάρβαρον γένοιτ’ ἂν “Έλλησιν γένος 1200
οὐδ’ ἂν δύναιτο. τίνα δὲ καὶ σπεύδων χάριν
πρόθυμος ἧσθα; πότερα κηδεύσων τινὰ
ἢ συγγενὴς ὥν, ἢ τίν’ αἰτίαν ἕχων,·
ἢ σῆς ἔμελλον γῆς τεμεῖν βλαστήματα
πλεύσαντες αὖθις; τίνα δοκεῖς πείσειν τάδε,· 1205
ὁ χρυσός, εἰ βούλοιο τάληθῆ λέγειν,
ἔκτεινε τὸν ἐμὸν παῖδα, καὶ κέρδη τὰ σά.
ἐπεὶ δίδαξον τοῦτο· πῶς, ὅτ’ εὐτύχει
Τροία, πέριξ δὲ πύργος εἶχ’ ἔτι πτόλιν,
ἔζη τε Πρίαμος (Ἕκτορός τ’ ἤνθει δόρυ, 1210
τί δ’ οὐ τότ’, ε’ίπερ τῷδ’ ἐβουλήθης χάριν
θέσθαι, τρέφων τὸν παῖδα κάν δόμοις ἔχων
ἔκτεινας ἢ ζῶντ’ ἦλθες Ἀργείοις ἄγων;
ἀλλ’ ἡνίχ’ ἡμεῖς οὐκέτ’ ἐσμὲν ἐν φάει-
καπνῷ δ’ ἐσήμην’ ἄστυ-πολεμίων ὕπο, 1215
ξένον κατέκτας σὴν μολόντ’ ἐφ’ ἑστίαν.
πρὸς τοῖσδε νῦν ἄκουσον, ὡς φανῇς κακός.
χρῆν σ’, εἴπερ ἦσθα τοῖς Ἀχαιοῖσιν φίλος,
τὸν χρυσὸν ὃν φῂς οὐ σὸν ἀλλὰ τοῦδ’ ἔχειν
δοῦναι φέροντα πενομένοις τε καὶ χρόνον 1220
πολὺν πατρῴας γῆς ἀπεξενωμένοις·
σὺ δ’ οὐδὲ νῦν πω σῆς ἀπαλλάξαι χερὸς
τολμᾷς, ἔχων δὲ καρτερεῖς ἔτ’ ἐν δόμοις.
καὶ μὴν τρέφων μὲν ὥς σε παῖδ’ ἐχρῆν τρέφειν
1197 ὃς] ὣς Μ B² (corr. M2) ; πῶς PV²l2 φὴς vel φῆς codd. et Σ :
φήσ’ V2 γρ. φόνον Σ Μ 1201 οὔτ’ codd. ς corr. Dindorf καὶ
om. L 1209 εἴχετο Μ t εἶχε τὴν Μ2 L πτόλιν Α <et O ΡΖ) ;
πόλιν rell⁴ 1211 δ’ οὐπδὴ οὐ, puto: τί οὐ Wecklein 1212 τὸν
om. L 1214 ἐσμὲν MV: ἦμεν Α B: εἶμεν L P 1214,1215 para-

graphos inseruit Marchant (non Σ) καπνὸς Canter 1217 φανῆ Α
1220 τε] τότε Μ

