ΕΥΡΙΠΙΔΟΥ

πρόσθεν μελάθρων τῶνδ’ ὁρωμένη, τέκνον.
Χο. καὶ μὴν ὅδ’ ἀλλόχρως τις ἔκδημος ξένος
σπουδῇ πρὸς ἡμᾶς βημάτων πορεύεται. 880
ΟΡΕΣΤΗΣ
ξέναι γυναῖκες, ἧ τάδ’ ἔστ’ Ἀχιλλέως
παιδὸς μέλαθρα καὶ τυραννικαὶ στέγαι;
Χο. ἔγνως· ἀτὰρ δὴ τίς (σὺ) πυνθάνῃ τάδε ,-
Ορ. Ἀγαμέμνονός τε καὶ Κλυταιμήστρας τόκος,
ὄνομα δ’ Ὀρέστης· ἔρχομαι δὲ πρὸς Διὸς 885
μαντεῖα Δωδωναῖ’. ἐπεὶ δ’ ἀφικόμην
Φθίαν, δοκεῖ μοι ξυγγενοῦς μαθεῖν πέρι
γυναικός, εἰ ζῇ κεύτυχοῦσα τυγχάνει
ἡ Σπαρτιᾶτις Ἑρμιόνη· τηλουρᾶ γὰρ
ναίουσ’ ἀφ’ ἡμῶν πεδί’ ὅμως ἐστὶν φίλη. 890
Ερ. ῶ ναυτίλοισι χείματος λιμὴν φανεὶς
Ἀγαμέμνονος παῖ, πρός σε τῶνδε γουνάτων,
οἴκτιρον ἡμᾶς ῶν ἐπισκοπεῖς τύχας,
πράσσοντας οὐκ εὖ. στεμμάτων δ’ οὐχ ἥσσονας
σοῖς προστίθημι γόνασιν ὠλένας ἐμάς. 895
Ορ. ἕα·
τί χρῆμα,· μῶν ἐσφάλμεθ’ ἢ σαφῶς ὁρῶ
δόμων ἄνασσαν τήνδε Μενέλεω κόρην;
Ερ. ἥνπερ μόνην γε Τυνδαρὶς τίκτει γυνὴ
Ἑλένη κατ’ οἴκους πατρί· μηδὲν ἀγνόει.
Ορ. ὦ Φοῖβ’ ἀκέστορ, πημάτων δοίης λύσιν. 900
τί χρῆμα; πρὸς θεῶν ἦ βροτῶν πάσχεις κακά;
Ερ. τὰ μὲν πρὸς ἡμῶν, τὰ δὲ πρὸς ἀνδρὸς ὅς μ’ ἔχει,
878 del. Nauck 880 βημάτων Brunck: δωμάτων codd. (πρὸς

ἠχὼ δωμάτων Verrall, cl. Hipp. 791> 883 δὴ τίς σὺ Barnes ε δὴ τίς
ὢν codd. (τίς ὥν γε l: δὴ (πῆ ut vid. vz) πυνθάνῃ τίς ὢν V² Haun.) ι τίς

ὢν σὺ Valckenaer 884 κλυταιμνήστρας codd. γόνος ΒΟ
892 γουνάτων Β P ε γονάτων rell. 894 δ’ om. L 897 τῶνδε
Brunck 898 Xop. praef. M Β μόνη Μ Β O L ε corr. L¹ γυνὴ]
κόρη L fortasse recte 899 Ἑλένης L: corr. l 900 Ἀκέστωρ

ABP: γρ, ἀκέστων Σ (= θεραπευτῶν μόνον θεοΐςτ sortasse voluit
φοιβακέστων) 901 πάσχει Β O κακά L P V² : κακόν Α V B Σ

