ΚΎΚΛΩΨ

καλὸν τὸ πῶμα δαιτὶ πρὸς καλῇ δίδως.
ἡσθέντα δ’ αὐτὸν ὡς ἐπῃσθόμην ἐγώ, 420
ἄλλην ἔδωκα κύλικα, γιγνώσκων ὅτι
τρώσει νιν οἶνος καὶ δίκην δώσει τάχα.
καὶ δὴ πρὸς ᾠδὰς εἷρπ’. ἐγὼ δ’ ἐπεγχέων
ἄλλην ἐπ’ ἄλλῃ σπλάγχν’ ἐθέρμαινον ποτῷ.
ᾄδει δὲ παρὰ κλαίουσι συνναύταις ἐμοῖς 425
ἄμουσ’, ἐπηχεῖ δ’ ἄντρον. ἐξελθὼν δ’ ἐγὼ
σιγῇ, σὲ σῶσαι κᾶμ’, ἐὰν βούλῃ, θέλω.
ἀλλ’ εἴπατ’ ε’ίτε χρῄζετ’ εἴτ’ οὐ χρῄζετε
φεύγειν ἄμεικτον ἄνδρα καὶ τὰ Βακχίου
ναίειν μέλαθρα Δαναίδων νυμφῶν μέτα. 430
ὁ μὲν γὰρ ἔνδον σὸς πατὴρ τάδ’ ᾔνεσεν.
ἀλλ’ ἀσθενὴς γὰρ κᾶποκερδαίνων ποτοῦ,
ὥσπερ πρὸς ἰξῷ τῇ κύλικι λελημμένος
πτέρυγας ἀλύει· σὺ δέ-νεανίας γὰρ εἶ-
σώθητι μετ’ ἐμοῦ καὶ τὸν ἀρχαῖον φίλον 435
Διόνυσον ἀνάλαβ’, οὐ Κύκλωπι προσφερῆ.
Χο. ὦ φίλτατ’, εἰ γὰρ τήνδ’ ἴδοιμεν ἡμέραν,
Κύκλωπος ἐκφυγόντες ἀνόσιον κάρα.
ὡς διὰ μακροῦ γε Ῠτὸν σίφωνα τὸν φίλον
χηρεύομεν.-τὸν δ’ οὐκ ἔχομεν κατ’ αὗ φαγεῖνῖΫ 440
Οδ. ἄκουε δή νυν ἢν ἔχω τιμωρίαν
θηρὸς πανούργου σῆς τε δουλείας φυγήν.
Xo. λέγ’, ὡς Ἀσιάδος οὐκ ἂν ἥδιον ψόφον
κιθάρας κλύοιμεν ἢ Κύκλωπ’ ὀλωλότα.
Οδ. ἐπὶ κῶμον ἕρπειν πρὸς κασιγνήτους θέλει 445
Κύκλωπας ἡσθεὶς τῷδε Βακχίου ποτῷ.

419 πρὸς καλή (sic) suprascr. L¹ : πρὸς καλὸν L P: accentum eor-
rexit l 422 οἶνος L P 425 ἄδει Lj) ε ἄγει Ρ σὺν ναύταις L P

426 ἐπηχεῖ Barnes: ἐπήχει LP 430 Δαναΐδων] Ναίδων Casan-
bonus 436 ἀναλαβοῦ L P: corr. apogr. Paris. 439 sus.
pectum σῖφωναι τὸν φίλον σίφωνεί μοι Hermann 440 τὸν δ’ . . .
κατ’ αὖ φαγεῖν Nauck: τόνδ’ . . , καταφαγεῖν LP. Lectio incerta

445 ἐπίκωμος Wecklein, cl. ν. 508 ἕρπει Ρ 2*

