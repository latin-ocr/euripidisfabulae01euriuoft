ΕΥΡΙΠΙΔΟΥ

Αδ. ἄγου με σὺν σοί, πρὸς θεῶν, ἄγου κάτω.

Αλ. ἀρκοῦμεν ἡμεῖς οἱ προθνῄσκοντες σέθεν.

Αδ. ὦ δαῖμον, οἵας συζύγου μ’ ἀποστερεῖς.

Αλ. καὶ μὴν σκοτεινὸν ὄμμα μου βαρύνεται. 385

Αδ. ἀπωλόμην ἄρ’, εἴ με δὴ λείψεις, γύναι.

Αλ. ὡς οὐκέτ’ οὖσαν οὐδὲν ἂν λέγοις ἐμέ.

Αδ. ὄρθου πρόσωπον, μὴ λίπῃς παῖδας σέθεν.

Αλ. οὐ δῆθ’ ἑκοῦσά γ’, ἀλλὰ χαίρετ’, ὦ τέκνα.

Αδ. βλέψον πρὸς αὐτοὺς βλέψον. Αλ. οὐδέν εἰμ’ ἔτι. 390

Αδ. τί δρᾷς; προλείπεις; Αλ. χαῖρ’. Αὸ. ἀπω-
λόμην τάλας.

Xo. βέβηκεν, οὐκέτ’ ἔστιν Ἀδμήτου γυνή.

ΠΑῘΣ
ἰώ μοι τύχας. μαῖα δὴ κάτω [στρ.
βέβακεν, οὐκέτ’ ἔστιν, ὦ
πάτερ, ὑφ’ ἁλίῳ. 395
προλιποῦσα δ’ ἀμὸν
βίον ὠρφάνισσε τλάμων.
’ίδε γὰρ ἵὸε βλέφαρον καὶ παρατόνους χέρας.
ὑπάκουσον ἄκουσον, ὦ μᾶτερ, ἀντιάζω. 400
ἐγώ σ’ ἐγώ, μᾶτερ,
καλοῦμαί σ’ ὁ σὸς ποτὶ σοῖσι πίτ-
νων στόμασιν νεοσσός.
Ab. τὴν οὐ κλύουσαν οὐδ’ ὁρῶσαν· ὥστ’ ἐγὼ

καὶ σφὼ βαρείᾳ συμφορᾷ πεπλήγμεθα. 405
Πα. νέος ἐγώ, πάτερ, λείπομαι φίλας [ἀντ.
μονόστολός τε ματρός· ὦ

386 ἄρ’] ἂν V 389 χαιρέτω L Ρ 391 προλείπεις L: προ-
λείπεις με V B P 393 et 406 Παῖς scripsi : εὔμηλος codd. 393 ἰώ
μοι μοι L 397 ὢρφάνισσε Barnes: ὠρφάνισε codd. 399 χεῖρας
L P 401 ἐγώ σ’ ἐγὼ μᾶτερ ΡΙ; ἐγώ σε γάρ, μᾶτερ L : α’ ἐγὼ μᾷτερ
ἐγὼ VB 402 σ’ ὁ VB: ὁ LP: (νῦν γε) καλοῦμαι ὁ Aldlna‚
cf. v. 414 404 τὴν γ’ οὐ Hermann 406 πάτερ λείπομαι

L P: λείπομαι πάτερ V Β 407 τε L Ρ Σ : om· rell-

