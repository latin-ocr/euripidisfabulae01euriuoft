ΜΗΔΕΙΑ

ΑΓΓΕΛΟΣ

ὦ δεινὸν ἔργον παρανόμως εἰργασμένη,

Μήδεια, φεῦγε φεῦγε, μήτε ναΐαν

λιποῦσ’ ἀπήνην μήτ’ ὄχον πεδοστιβῆ.
Μη. τί δ’ ἄξιόν μοι τῆσδε τυγχάνει φυγῆς;
Αγ. ὄλωλεν ἡ τύραννος ἀρτίως κόρη 1125

Κρέων θ’ ὁ φύσας φαρμάκων τῶν σῶν ὕπο.
Μη. κάλλιστον εἶπας μῦθον, ἐν δ’ εὐεργέταις

τὸ λοιπὸν ἤδη καὶ φίλοις ἐμοῖς ἔσῃ.
Αγ. τί φῄς,· φρονεῖς μὲν ὀρθὰ κού μαίνῃ, γύναι,

ἥτις, τυράννων ἑστίαν ᾒκισμένη, 1130

χαίρεις κλύουσα κού φοβῇ τὰ τοιάδε,·
Μη. ἔχω τι κάγὼ τοῖς γε σοῖς ἐναντίον

λόγοισιν εἰπεῖν· ἀλλὰ μὴ σπέρχου, φίλος,

λέξον δέ· πῶς ὤλοντο; δὶς τόσον γὰρ ἂν

τέρψειας ἡμᾶς, εἶ τεθνᾶσι παγκάκως. 1135
Αγ. ἐπεὶ τέκνων σῶν ἦλθε δίπτυχος γονὴ

σὺν πατρί, καὶ παρῆλθε νυμφικοὺς δόμους,

ἥσθημεν οἵπερ σοῖς ἐκάμνομεν κακοῖς

δμῶες· δι’ ὤτων δ’ εὐθὺς ἦν πολὺς λόγος

σὲ καὶ πόσιν σὸν νεῖκος ἐσπεῖσθαι τὸ πρίν. 1140

κυνεῖ δ’ ὃ μέν τις χεῖρ’, ὃ δὲ ξανθὸν κάρα

παίδων· ἐγὼ δὲ καύτὸς ἡδονῆς ὕπο

στέγας γυναικῶν σὺν τέκνοις ἅμ’ ἑσπόμην.

δέσποινα δ’ ἢν νῦν ἀντὶ σοῦ θαυμάζομεν,

πρὶν μὲν τέκνων σῶν εἰσιδεῖν ξυνωρίδα, 1145

1121 orn. BO: add. b ἆγγ. Ῑ,Ρ ante versum: θερ. AVB.

Eaedem notae 1125, 1129, 1136 παρανόμως τ’ BV εἴργοι·
σμένονν 1122, 1123 suspecti 1126 θ’] 3'V 1130 τυράν-
νων] τύραννον v ἑστίαν L P: οἰκίαν AV B et sortasse Σ ᾐκισμένη
Α L P: ᾖκισμένην V Β et fortasse Σῑ ᾖκισμένη . . . κλύουσα τ’ οὐ φοβεῖ
Kuiper 1132 τοῖσδε Lascaris: τοῖσι Haun. 1134 δὲ πῶς
L P: δ’ ὅπως AV B 1135 τέρψειαννε corr. v 1136, 1137 ἧλθε
. . . παρῆλθε suspectum 1139 δι’ ὤτων] δι’ οἴκων Weil ex Σ (κατὰ

τὴν οἰκίαν) πολὺς om. B 1141 κύνει codd. 1143 ἅμ’
ἑσπόμην suspectum, sed habuit Σ 1144 δέσποιναν ἣν V, corr, V¹

