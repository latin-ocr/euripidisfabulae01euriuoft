ANAPOMAXH

ἰδοὺ προλείπω βωμὸν ἥδε χειρία
σφάζειν φονεύειν, δεῖν, ἀπαρτῆσαι δέρην.
ὦ τέκνον, ἡ τεκοῦσά σ’, ὡς σὺ μὴ θάνῃς,
στείχω πρὸς “Ἀιδην· ἢν δ’ ὑπεκδράμῃς μόρον,
μέμνησο μητρός, οἶα τλᾶσ’ ἀπωλόμην, 415
καὶ πατρὶ τῷ σῷ διὰ φιλημάτων ἰὼν
δάκρυά τε λείβων καὶ περιπτύσσων χέρας
λέγ’ οῖ’ ἔπραξα. πᾶσι δ’ ἀνθρώποις ἄρ’ ἦν
ψυχὴ τέκν’· ὅστις δ’ αὔτ’ ἄπειρος ὢν ψέγει,
ἧσσον μὲν ἀλγεῖ, δυστυχῶν δ’ εὐδαιμονεῖ. 420
Xo. ᾤκτιρ’ ἀκούσασ’· οἰκτρὰ γὰρ τὰ δυστυχῆ
βροτοῖς ἅπασι, κᾶν θυραῖος ὣν κυρῇ.
εἰς ξύμβασιν δὲ χρῆν σε παῖδα σὴν ἄγειν,
Μενέλαε, καὶ τήνδ’, ὡς ἀπαλλαχθῇ πόνων.
Με. λάβεσθέ μοι τῆσδ’, ἀμφελίξαντες χέρας, 425
δμῶες· λόγους γὰρ οὐ φίλους ἀκούσεται.
ἐγώ σ’, ἵν’ ἁγνὸν βωμὸν ἐκλίποις θεᾶς,
προύτεινα παιδὸς θάνατον, ᾧ σ’ ὑπήγαγον
εἰς χεῖρας ἐλθεῖν τὰς ἐμᾶς ἐπὶ σφαγήν.
καὶ τάμφὶ σοῦ μὲν ὧδ’ ἔχοντ’ ἐπίστασο· 430
τὰ δ’ ἀμφὶ παιδὸς τοῦδε παῖς ἐμὴ κρινεῖ,
ἤν τε κτανεῖν νιν ἤν τε μὴ κτανεῖν θέλῃ.
ἀλλ’ ἕρπ’ ἐς οἴκους τούσδ’, ἵν’ εἷς ἐλευθέρους
δούλη γεγῶσα μήποθ’ ὑβρίζειν μάθῃς.
Αν. οἴμοι· δόλῳ μ’ ὑπῆλθες, ἠπατήμεθα. 435
Με. κήρυσσ’ ἅπασιν· οὐ γὰρ ἐξαρνούμεθα.
Αν. ἧ ταῦτ’ ἐν ὑμῖν τοῖς παρ’ Εὐρώτᾳ σοφά;
Με. καὶ τοῖς γε Τροίᾳ, τοὺς παθόντας ἀντιδρᾶν.

414 μόρον] μόνος L 419 ψέγει Μ AVB Ρ Ξῖ λέγει L et Stob.
76- 3 423 παῖδα σὴν Kirchhoff: σὴν παῖδ’ Μ V L t σήν ’γε παῖδ’
Αἰ καὶ σὴν παῖδ’ P: σὴν παῖδ’ ἐξάγειν EO: σήν τε παῖδ’ Elmsley
426 οὐκ ἀκ. φίλ. Β O, propter accentum 427 ἔγω-γ’ Lobeck (et
V2). Fortasse εἰδὼς ἐκλίποις Brunck : ἐκλίπης V L P (ἐλίπης V) τ
ἐκλείπῃ Μ Β : ἐκλίπῃ Α Ο, quo recepto legendum soret ᾧ σφ’
432 νιν ΟΙΠ. Μ Β O μὴ κτανεῖν L V·': κτεῖναι P: κτείνειν Μ Α V B Ο
434 μηκέθ’ Paley 438 γε l (τε L9: ’γ’ ἐν ΡΟ : τ’ ἐν AVB: ἐν Μ

