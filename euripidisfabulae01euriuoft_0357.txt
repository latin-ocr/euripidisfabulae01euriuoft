EKABH

ἐγὼ δὲ πλόκαμον ἀναδέτοις [στρ. β
μίτραισιν ἐρρυθμιζόμαν
χρυσέων ἐνόπτρων λεύσ- 925
σουσ’ ἀτέρμονας εἰς αὐγάς,
ἐπιδέμνιος ὡς πέσοιμ’ ἐς εὐνάν.
ἀνὰ δὲ κέλαδος ἔμολε πόλιν·
κέλευσμά δ’ ἦν κατ’ ἄστυ Τροί-
ας τόδ’· ’ῗΩ
παῖδες Ἑλλάνων, πότε δὴ πότε τὰν 930
Ἰλιάδα σκοπιᾶν
πέρσαντες ἥξετ’ οἵκους;

λέχη δὲ φίλια μονόπεπλος [ἀντ. β
λιποῦσα, Δωρὶς ὡς κόρα,
σεμνᾶν προσίζουσ’ οὐκ 935
ἥνυσ’ ’Ἄρτεμιν ἁ τλάμων·
ἄγομαι δὲ θανόντ’ ἱδοῦσ’ ἀκοίταν
τὸν ἐμὸν ἅλιον ἐπὶ πέλαγος,
πόλιν τ’ ἀποσκοποῦσ’, ἐπεὶ
νόστιμον
ναῦς ἐκίνησεν πόδα καί μ’ ἀπὸ γᾶς 940
ὥρισεν Ἰλιάδος·
τάλαιν’, ἀπεῖπον ἄλγει,

τὰν τοῖν Διοσκούροιν Ἑλέναν κάσιν [ἐπῳδ.
Ἰδαῖόν τε βούταν
αἰνόπαριν κατάρᾳ 945
διδοῦσ’, ἐπεί με γᾶς ἐκ
πατρῴας ἀπώλεσεν
ἐξῴκισέν τ’ οἴκων γάμος, οὐ γάμος ἀλλ’ ἀ-
λάστορός τις οἰζύς·
924 ε’ρρυθμιζόμην L P 927 ἐς (ante εὐνάν) om. M, rasura in P: ἐς
add. M¹ P¹ 928 ἀνὰ δὲ] τότε δὴ L 932 ἐς οἴκους οοάἀ. : corr,

King 936 ἥνυσ’ Μ ἆ] ἦ L 937 ἀκοίτην L 943 διοσκόρυιν
Μ Α Β 947 πατρίας Dindorf γρ. ἀπούρισεν Μ1

