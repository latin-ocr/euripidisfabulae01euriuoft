MHAEIA

ἄλλα βασίλεια κρείσσων
δόμοισιν ἐπέστα. 445

ῙΑΣΩΝ
οὐ νῦν κατεῖδον πρῶτον ἀλλὰ πολλάκις
τραχεῖαν ὀργὴν ὡς ἀμήχανον κακόν.
σοὶ γὰρ παρὸν γῆν τήνδε καὶ δόμους ἔχειν
κούφως φερούσῃ κρεισσόνων βουλεύματα,
λόγων ματαίων οὕνεκ’ ἐκπεσῇ χθονός. 450
κάμοὶ μὲν οὐδὲν πρᾶγμα· μὴ παύσῃ ποτὲ
λέγουσ’ Ἰάσον’ ὡς κάκιστός ἐστ’ ἀνήρ·
ἃ δ’ ἐς τυράννους ἐστί σοι λελεγμένα,
πᾶν κέρδος ἡγοῦ ζημιουμένη φυγῇ.
κάγὼ μὲν αἰεὶ βασιλέων θυμουμένων 455
ὀργὰς ἀφῄρουν καί σ’ ἐβουλόμην μένειν·
σὺ δ’ οὐκ ἀνίεις μωρίας, λέγουσ’ ἀεὶ
κακῶς τυράννους· τοιγὰρ ἐκπεσῇ χθονός.
ὅμως δὲ κάκ τῶνδ’ οὐκ ἀπειρηκὼς φίλοις
ἥκω, τὸ σὸν δὲ προσκοπούμενος, γύναι, 460
ὡς μήτ’ ἀχρήμων σὺν τέκνοισιν ἐκπέσῃς
μήτ’ ἐνδεής του· πόλλ’ ἐφέλκεται φυγὴ
κακὰ ξὺν αὐτῇ. καὶ γὰρ εἶ σύ με στυγεῖς,
οὐκ ἂν δυναίμην σοὶ κακῶς φρονεῖν ποτε.

Μη. ὦ παγκάκιστε, τοῦτο γάρ σ’ εἰπεῖν ἔχω, 465
γλώσσῃ μέγιστον εἷς ἀνανδρίαν κακόν·
ἦλθες πρὸς ἡμᾶς, ἦλθες ἔχθιστος γεγώς;
[θεοῖς τε κάμοὶ παντί τ’ ἀνθρώπων γένει;]
οὗτοι θράσος τόδ’ ἐστὶν οὐδ’ εὐτολμία,

445 δόμοισιν A B L t δόμοις V Pl ἐπέστα L P ε ἐπέστη Α Β :

ἀνέστη V 448 ’γῆν τήνδε] τήνδε ’γῆν Α 450 ἐκπεσεῖν Α
452 Ἰάσον’ Elmsley: Ἰάσων codd. 454 φυγὴν Α 455 αἰεὶ L:
ἀεὶ rell. 457 ἀνίης L suprascr. εις Ll 460 τὸ σὸν δὲ
L: τὸ σόν γε P: τὸ σόν δε VB: τοσὸνδε Α (sic) : τὸ σὺν δὴ Hogan
463 αὑτὴ L: αὐτῇ rell. 464 σοὶ] συν Patakis 466 Damnat
Prinz ; habuit Σ ἀναίδειαν Wyttenbach 468 Seclusit Brunck,
cl. v. 1324 469 οὔτι LP cum Herodiano in Boisson. Anecd. iii.
p. 208

7*

