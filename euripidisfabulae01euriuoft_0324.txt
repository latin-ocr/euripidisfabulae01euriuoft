ETl'l ΠΙΔΟΎ

τροφαῖσιν ὥς τις πτόρθος ηὐξάμην, τάλας· 20
ἐπεὶ δὲ Τροία θ’ ’Έκτορός τ’ ἀπόλλυται
ψυχή, πατρῴα θ’ ἑστία κατεσκάφη,
αὐτὸς δὲ βωμῷ πρὸς θεοδμήτῳ πίτνει
σφαγεὶς Ἀχιλλέως παιδὸς ἐκ μιαιφόνου,
κτείνει με χρυσοῦ τὸν ταλαίπωρον χάριν 25
ξένος πατρῷος καὶ κτανὼν ἐς οἶδμ’ ἁλὸς
μεθῆχ’, ἵν’ αὐτὸς χρυσὸν ἐν δόμοις ἔχῃ.
κεῖμαι δ’ ἐπ’ ἀκταῖς, ἄλλοτ’ ἐν πόντου σάλῳ,
πολλοῖς διαύλοις κυμάτων φορούμενος,
ἄκλαυτος ἄταφος· νῦν δ’ ὑπὲρ μητρὸς φίλης 30
Ἑκάβης ἀίσσω, σῶμ’ ἐρημώσας ἐμόν,
τριταῖον ἤδη φέγγος αἰωρούμενος,
ὅσονπερ ἐν γῇ τῇδε Χερσονησίᾳ
μήτηρ ἐμὴ δύστηνος ἐκ Τροίας πάρα.
πάντες δ’ Ἀχαιοὶ ναῦς ἔχοντες ἥσυχοι 35
θάσσουσ’ ἐπ’ ἀκταῖς τῆσδε Θρῃκίας χθονός·
ὁ Πηλέως γὰρ παῖς ὑπὲρ τύμβου φανεὶς
κατέσχ’ Ἀχιλλεὺς πᾶν στράτευμ’ Ἑλληνικόν,
πρὸς οἶκον εὐθύνοντας ἐναλίαν πλάτην·
αἰτεῖ δ’ ἀδελφὴν τὴν ἐμὴν Πολυξένην 40
τύμβῳ φίλον πρόσφαγμα καὶ γέρας λαβεῖν.
καὶ τεύξεται τοῦδ’, οὐδ’ ἀδώρητος φίλων
ἔσται πρὸς ἀνδρῶν· ἡ πεπρωμένη δ’ ἄγει
θανεῖν ἀδελφὴν τῷδ’ ἐμὴν ἐν ἤματι.
δυοῖν δὲ παίδοιν δύο νεκρὼ κατόψεται 45
μήτηρ, ἐμοῦ τε τῆς τε δυστήνου κόρης.
φανήσομαι γάρ, ὡς τάφου τλήμων τύχω,
23 δὲ AV: τε Μ LPE λιθοδμήτῳ Μ (θεοδμήτῳ Σ et γρ. M‘)

28 ἀκτῆς Μ O 29 ἄλλοις Usener 30 ἄκλαυστος ἄταφος MAV:

ἄταφος ἄκλαυτος L P O (ἅτ. ἄκλαυστος Ρ) 35 τ’ Μ 36 (31an-
κίης L 38 Ὑρ. ἀχαϊκόν Μ 39 εἰναλίαν Α L P M² πλαταν
L 42 οὐ γὰρ L 44 sic Α V O γρ. Μ 2 ’τὴν ἐμὴν τῇδ’ ἡμέρᾳ
Μ Ρ Fl (τὴν ἐμὴν *wama-*222³ L} 45 δύο] δύω Α V L 46 δυστάνου
κόρας L

