ΕΥΡΙΠΙΔΟΥ

σίγα· νόμιζε δ’, εἰ σὺ τὴν σαυτοῦ φιλεῖς
ψυχήν, φιλεῖν ἅπαντας· εἰ δ’ ἡμᾶς κακῶς
ἐρεῖς, ἀκούσῃ πολλὰ κού ψευδῆ κακά. 705
Xo. πλείω λέλεκται νῦν τε καὶ τὰ πρὶν κακά·
παῦσαι δέ, πρέσβυ, παῖδα σὸν κακορροθῶν.
Αδ. λέγ’, ὡς ἐμοῦ λέξαντος· εἰ δ’ ἀλγεῖς κλύων
τάληθές, οὐ χρῆν σ’ εἰς ἔμ’ ἐξαμαρτάνειν.
Φε. σοῦ δ’ ἂν προθνῄσκων μᾶλλον ἐξημάρτανον. 710
Αδ. ταύτὸν γὰρ ἡβῶντ’ ἄνδρα καὶ πρέσβυν θανεῖν;
Φε. ψυχῇ μιᾷ ζῆν, οὐ δυοῖν, ὀφείλομεν.
Αδ. καὶ μὴν Διός γε μείζονα ζῴης χρόνον.
Φε. ἀρᾷ γονεῦσιν οὐδὲν ἔκδικον παθών,·
AB. μακροῦ βίου γὰρ ᾐσθόμην ἐρῶντά σε. 715
Φε. ἀλλ’ οὐ σὺ νεκρὸν ἀντὶ σοῦ τόνδ’ ἐκφέρεις;
Αδ. σημεῖα τῆς σῆς, ὦ κάκιστ’, ἀψυχίας.
(De. οὔτοι πρὸς ἡμῶν γ’ ὤλετ’· οὐκ ἐρεῖς τόδε.
AB. φεῦ·
εἴθ’ ἀνδρὸς ἔλθοις τοῦδέ γ’ ἐς χρείαν ποτέ.
Φε. μνήστευε πολλάς, ὡς θάνωσι πλείονες. 720
Ab, σοὶ τοῦτ’ ὄνειδος· οὐ γὰρ ἤθελες θανεῖν.
(be. φίλον τὸ φέγγος τοῦτο τοῦ θεοῦ, φίλον.
Ab. κακὸν τὸ λῆμα κούκ ἐν ἀνδράσιν τὸ σόν.
Φε. οὐκ ἐγγελᾷς γέροντα βαστάζων νεκρόν.
Αδ. θανῇ γε μέντοι δυσκλεής, ὅταν θάνῃς. 725
Φε. κακῶς ἀκούειν οὐ μέλει θανόντι μοι.
Ab. φεῦ φεῦ· τὸ γῆρας ὡς ἀναιδείας πλέων.
Φε. ἥδ’ οὐκ ἀναιδής· τήνδ’ ἐφηῦρες ἄφρονα.
Αδ. ἄπελθε κάμὲ τόνδ’ ἔα θάψαι νεκρόν.

706 τὰ] τὸ Wakefield 708 λέξαντος L PVE : λέγοντος Β D Ο
713 μείζονα Schaefer et Σ primitus : μείζον ἂν codd. et Σ nunc
ζῴης] ζώοις V Bp 716 νεκρόν ’γ’ V 717 σημεῖα ’γ’ ὦ κάκιστε
ταῦτ’ ἀψυχίας L P τῆς σῆς (γ’) Herwerden 718 οὔτοι
πρὸς ἡμῶν ’γ’ VB: οὔτι πρὸς ἡμῶν L Ρ 725 θάνῃς] θανῆ V:
θάνηι Β 726 μέλει L P z μέλλει V Β 729 κάμὲ V B : καί
με L P

