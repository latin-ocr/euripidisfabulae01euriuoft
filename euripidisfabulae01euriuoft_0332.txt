ΕΥΡΙΠΙΔΟΥ

τῶν σῶν. σοφόν τοι κάν κακοῖς ἃ δεῖ φρονεῖν.
Εκ. αἰαῖ· παρέστηχ’, ὡς ἔοικ’, ἀγὼν με’γας,
πλήρης στεναγμῶν οὐδὲ δακρύων κενός. 230
κᾶγωγ’ ἄρ’ οὐκ ἔθνῃσκον οὗ μ’ ἐχρῆν θανεῖν,
οὐδ’ ὥλεσέν με Ζεύς, τρέφει δ’, ὅπως ὁρῶ
κακῶν κάκ’ ἄλλα μείζον’ ἡ τάλαιν’ ἐγώ.
εἰ δ’ ἔστι τοῖς δούλοισι τοὺς ἐλευθέρους
μὴ λυπρὰ μηδὲ καρδίας δηκτήρια 235
ἐξιστορῆσαι, σοὶ μὲν εἰρῆσθαι χρεών,
ἡμᾶς δ’ ἀκοῦσαι τοὺς ἐρωτῶντας τάδε.
Οδ. ἔξεστ’, ἐρώτα* τοῦ χρόνου γὰρ οὐ φθονῶ.
Εκ. οἶσθ’ ἡνίκ’ ἦλθες Ἰλίου κατάσκοπος,
δυσχλαινίςι τ’ ἄμορφος, ὀμμάτων τ’ ἄπο 240
φόνου σταλαγμοὶ σὴν κατέσταζον γένυν;
Οδ. οἶδ’· οὐ γὰρ ἄκρας καρδίας ἔψαυσέ μου.
Εκ. ἔγνω δέ σ’ Ἑλένη καὶ μόνῃ κατεῖπ’ ἐμοί,·
Οδ. μεμνήμεθ’ ἐς κίνδυνον ἐλθόντες μέγαν.
Εκ. ἥψω δὲ γονάτων τῶν ἐμῶν ταπεινὸς ὥν,· 245
Οδ. ὥστ’ ἐνθανεῖν γε σοῖς πέπλοισι χεῖρ’ ἐμήν.
Εκ. ἔσωσα δῆτά σ’ ἐξέπεμψά τε χθονός;
Οδ. ὥστ’ εἰσορᾶν γε φέγγος ἡλίου τόδε.
Εκ. τί δῆτ’ ἔλεξας δοῦλος ὢν ἐμὸς τότε;
Οδ. πολλῶν λόγων εὑρήμαθ’, ὥστε μὴ θανεῖν. 250
Εκ. οὔκουν κακύνῃ τοῖσδε τοῖς βουλεύμασιν,
ὃς ἐξ ἐμοῦ μὲν ἔπαθες οἶα φῂς παθεῖν,
δρᾷς δ’ οὐδὲν ἡμᾶς εὖ, κακῶς δ’ ὅσον δύνῃ,-
ἆχάριστον ὑμῶν σπέρμ’, ὅσοι δημηγόρους
ζηλοῦτε τιμάς· μηδὲ γιγνώσκοισθέ μοι, 255
οἳ τοὺς φίλους βλάπτοντες οὐ φροντίζετε,

228 τοι] τι AL cum Orione, Anth. i. 4. 231 κάγὼ ’γὰρ codd. :
corr. Ludv. Dindorf 236-237 nondum expediti. σὲ μὲν ἐρωτᾶσθαι
Weil 240 τ’ ἄπο Ρ suprascr. M¹ : δ’ ἄπο L : ἄπο Μ Α 245 δὲ]
τε Μ 248 γε om. A 249—250 ante 247—248 transpos. Byzan-
tini, probante Porsono: damnat WeckleIn 253 δύνᾳ Porson
256 φροντίζετε L P: γινώσκετε Μ Α

