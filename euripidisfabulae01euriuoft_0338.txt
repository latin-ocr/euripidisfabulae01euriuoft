ΕΥΡΙΠΙΔΟΥ

Εκ. πολλή γ’ ἀνάγκη θυγατρὶ συνθανεῖν ἐμέ.
Οδ. πῶς; οὐ γὰρ οῖδα δεσπότας κεκτημένος.
Εκ. ὁποῖα κισσὸς δρυός, ὅπως τῆσδ’ ἕξομαι.
Οὸ. οὔκ, ἤν γε πείθῃ τοῖσι σοῦ σοφωτέροις.
Εκ. ὡς τῆσδ’ ἑκοῦσα παιδὸς οὐ μεθήσομαι. 400
Οδ. ἀλλ’ οὐδ’ ἐγὼ μὴν τήνδ’ ἄπειμ’ αὐτοῦ λιπών.
Πλ. μῆτερ, πιθοῦ μοι· καὶ σύ, παῖ Λαερτίου,
χάλα τοκεῦσιν εἰκότως θυμουμένοις,
σύ τ’, ὦ τάλαινα, τοῖς κρατοῦσι μὴ μάχου.
βούλῃ πεσεῖν πρὸς οῦδας ἑλκῶσαί τε σὸν 405
γέροντα χρῶτα πρὸς βίαν ὠθουμένη,
ἀσχημονῆσαί τ’ ἐκ νέου βραχίονος
σπασθεῖσ’, ἃ πείσῃ; μὴ σύ γ’· οὐ γὰρ ἄξιον.
ἀλλ’, ὦ φίλη μοι μῆτερ, ἡδίστην χέρα
δὸς καὶ παρειὰν προσβαλεῖν παρηίδι· 410
ὡς οὔποτ’ αὖθις, ἀλλὰ νῦν πανύστατον
ἀκτῖνα κύκλον θ’ ἡλίου προσόψομαι.
τέλος δέχῃ δὴ τῶν ἐμῶν προσφθεγμάτων.
ὦ μῆτερ, ὦ τεκοῦσ’, ἄπειμι δὴ κάτω.
Εκ. ὦ θύγατερ, ἡμεῖς δ’ ἐν φάει δουλεύσομεν. 415
Πλ. ἄνυμφος ἀνυμέναιος ὧν μ’ ἐχρῆν τυχεῖν.
Εκ. οἰκτρὰ σύ, τέκνον, ἀθλία δ’ ἐγὼ γυνή.
Πλ. ἐκεῖ δ’ ἐν “Ἀιδου κείσομαι χωρὶς σέθεν.
Εκ. οἴμοι· τί δράσω; ποῖ τελευτήσω βίον,·
Πλ. δούλη θανοῦμαι, πατρὸς οῦσ’ ἐλευθέρου. 420
Εκ. ἡμεῖς δὲ πεντήκοντά γ’ ἄμμοροι τέκνων.
Πλ. τί σοι πρὸς ”Εκτορ’ ἦ γέροντ’ εἴπω πόσιν;
Εκ. ἄγγελλε πασῶν ἀθλιωτάτην ἐμέ.

397 κεκτημένος etiam Σε κεκτημένη Ρ, quo recepto οἶσθα Jenne
398 ὅπως] Cf. Tro. 146-7, Ar. Eccl. 297 τ ἐγὼ Sybel (κάγὼ Σ) ·. ὅμοια
pro ὁποῖα Reiske. Nihil in Σ de duplice relativo 402 Λαρτίου Α
404 τ’] δ’ V 405 πρὸς] ἐς L 408 ÷÷÷zroei⁸d ἃ μὴ πείση σύ γ’ L
412 om. M ε add. M2. Cf. Alc. 206-7 413 δέχου Α v: δ’ ἔχη vel
δ’ ἔχει M² Ὑρ. Α 419 βίον] τάδε Nauck z cf. 1270 421 ἄμμοιροι
A: ἄμοιροι V

