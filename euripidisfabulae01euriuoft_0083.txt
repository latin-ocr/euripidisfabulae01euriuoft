ΑΛΚΗΣΤΙΣ

Φε. ὦ παῖ, τίν’ αὐχεῖς, πότερα Λυδὸν ἢ Φρύγα 675
κακοῖς ἐλαύνειν ἇργυρώνητον σέθεν;
οὐκ οἶσθα Θεσσαλόν με κάπὸ Θεσσαλοῦ
πατρὸς γεγῶτα γνησίως ἐλεύθερον,·
ἄγαν ὑβρίζεις, καὶ νεανίας λόγους
ῥίπτων ἐς ἡμᾶς οὐ βαλὼν οὕτως ἄπει. 680
ἐγὼ δέ σ’ οἴκων δεσπότην ἐγεινάμην
κᾶθρεψ’, ὀφείλω δ’ οὐχ ὑπερθνῄσκειν σέθεν·
οὐ γὰρ πατρῷον τόνδ’ ἐδεξάμην νόμον,
παίδων προθνῄσκειν πατέρας, οὐδ’ Ἑλληνικόν.
σαυτῷ γὰρ εἴτε δυστυχὴς εἴτ’ εὐτυχὴς 685
ἔφυς· ἃ δ’ ἡμῶν χρῆν σε τυγχάνειν, ἔχεις.
πολλῶν μὲν ἄρχεις, πολυπλέθρους δέ σοι γύας
λείψω· πατρὸς γὰρ ταῦτ’ ἐδεξάμην πάρα.
τί δῆτά σ’ ἠδίκηκα; τοῦ σ’ ἀποστερῶ,·
μὴ θνῇσχ’ ὑπὲρ τοῦδ’ ἀνδρός, οὐδ’ ἐγὼ πρὸ σοῦ. 690
χαίρεις ὁρῶν φῶς· πατέρα δ’ οὐ χαίρειν δοκεῖς; ⁷
ἦ μὴν πολύν γε τὸν κάτω λογίζομαι
χρόνον, τὸ δὲ ζῆν μικρόν, ἀλλ’ ὅμως γλυκύ.
σὺ γοῦν ἀναιδῶς διεμάχου τὸ μὴ θανεῖν,
καὶ ζῇς παρελθὼν τὴν πεπρωμένην τύχην, 695
ταύτην κατακτάς· εἶτ’ ἐμὴν ἀψυχίαν
λέγεις, γυναικός, ὦ κάκισθ’, ἡσσημένος,
ἣν τοῦ καλοῦ σοῦ προύθανεν νεανίου;
σοφῶς δ’ ἐφηῦρες ὥστε μὴ θανεῖν ποτε,
εἶ τὴν παροῦσαν κατθανεῖν πείσεις ἀεὶ 700
γυναῖχ’ ὑπὲρ σοῦ· κᾷτ’ ὀνειδίζεις φίλοις
τοῖς μὴ θέλουσι δρᾶν τάδ’, αὐτὸς ὢν κακός;

675 Cf. Ar. Av. 1244 679 ἄγαν μ’ L 682 ὀφείλω δ’ V B :

ὀφείλων L P 688 ταῦτ’ Purgold : ταῦτ’ codd. 689 ἠδίκησα
L P 691 Cf. Ar. Thesm. 194, Nub. 1415 693 μικρόν V L :
σμικρόν Β Ρ 697 λέγεις] ψέγεις Hervngiana altera 699 ἐφεῦρες
VB: εῧρες LP (δέ γ’ εὗρες L'3 vel l) 700 πείσεις ἀεὶ VB Σῖ
πείσειας ἂν L P

