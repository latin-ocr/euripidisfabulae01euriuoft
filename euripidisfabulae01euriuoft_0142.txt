ΕΥΡΙΠΙΔΟΥ

fluxa*

πέμψω γὰρ αὐτῃ οωρ’ ἃ καλλιστεύεται
τῶν νῦν ἐν ἀνθρώποισιν, οἶδ’ ἐγώ, πολύ,
λεπτόν τε πέπλον καὶ πλόκον χρυσήλατον
παῖδας φέροντας. ἀλλ’ ὅσον τάχος χρεὼν 950
κόσμον κομίζειν δεῦρο προσπόλων τινά.
εὐδαιμονήσει δ’ οὐχ ἕν, ἀλλὰ μυρία,
ἀνδρός τ’ ἀρίστου σοῦ τυχοῦσ’ ὁμευνέτου
κεκτημένη τε κόσμον ὅν ποθ’ Ἥλιος
πατρὸς πατὴρ δίδωσιν ἐκγόνοισιν οἷς. 955
λάζυσθε φερνὰς τάσδε, παῖδες, ἐς χέρας
καὶ τῇ τυράννῳ μακαρίᾳ νύμφῃ δότε
φέροντες· οὔτοι δῶρα μεμπτὰ δέξεται.
[α. τί δ’, ὦ ματαία, τῶνδε σὰς κενοῖς χέρας;
δοκεῖς σπανίζειν δῶμα βασίλειον πέπλων, 960
δοκεῖς δὲ χρυσοῦ; σῷζε, μὴ δίδου τάδε.
εἴπερ γὰρ ἡμᾶς ἀξιοῖ λόγου τινὸς
γυνή, προθήσει χρημάτων, σάφ’ οἶδ’ ἐγώ.
Mn. μή μοι σύ· πείθειν δῶρα καὶ θεοὺς λόγος·
χρυσὸς δὲ κρείσσων μυρίων λόγων βροτοῖς. 965
κείνης ὁ δαίμων, κεῖνα νῦν αὔξει θεός,
νέα τυραννεῖ· τῶν δ’ ἐμῶν παίδων φυγᾶς
ψυχῆς ἂν ἀλλαξαίμεθ’, οὐ χρυσοῦ μόνον.
ἀλλ’, ὦ τέκν’, εἰσελθόντε πλουσίους δόμους
πατρὸς νέαν γυναῖκα, δεσπότιν δ’ ἐμήν, 970
ἱκετεύετ’, ἐξαιτεῖσθε μὴ φυγεῖν χθόνα,
κόσμον διδόντες-τοῦδε γὰρ μάλιστα δεῖ-
ἐς χεῖρ’ ἐκείνης δῶρα δέξασθαι τάδε.

949 τεΪ δὲ Α, corr. a καὶ πλόκον V B : om A: καὶ στέφος L Pa.
Cs. 786 Α 953 ἀνδρός τ’ AV: ἀνδρός γ’ L P: ἀνδρὸς Β 955 πατὴρ
πατρὸς L P 956 χέρας Α L P v : χέρα V B 957 δότε νύμφι
[suprascr. η) Α 960 βασιλείων Ρυ 963 ἐγώ] ὅτι L
966 αὔξει] ἄξει Α 968 ψυχαῖς V γρ. ἣς suprascr. v 969 εἶσ;
ελθόντε L P Β 2 εἰσελθόντες AV πλουσίους Α V B l: πλησίους·
L P 970 δ’ ἐμήν Elmsley: τ’ ἐμήν codd. 971 φυγεῖν LP:
φεύγειν Λ V B 972 φέροντες L 973 ἐκείνης L Pv: ἐκείνην

AVB

