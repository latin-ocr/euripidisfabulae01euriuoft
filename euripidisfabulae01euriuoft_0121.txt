ΜΗΔΕΙΑ

τίς γῆν ἄσυλον καὶ δόμους ἐχεγγύους

ξένος παρασχὼν ῥύσεται τούμὸν δέμας ;

οὐκ ἔστι. μείνασ’ οῧν ἔτι σμικρὸν χρόνον,

ἢν μέν τις ἡμῖν πύργος ἀσφαλὴς φανῇ, 390
δόλῳ μέτειμι τόνδε καὶ σιγῇ φόνον·

ἢν δ’ ἐξελαύνῃ ξυμφορά μ’ ἀμήχανος,

αὐτὴ ξίφος λαβοῦσα, κεί μέλλω θανεῖν,

’κτενῶ σφε, τόλμης δ’ εἶμι πρὸς τὸ καρτερόν.

οὐ γὰρ μὰ τὴν δέσποιναν ἢν ἐγὼ σέβω 395
μάλιστα πάντων καὶ ξυνεργὸν εἱλόμην,

Ἑκάτην, μυχοῖς ναίουσαν ἑστίας ἐμῆς,

χαίρων τις αὐτῶν τούμὸν ἀλγυνεῖ κέαρ.

πικροὺς δ’ ἐγώ σφιν καὶ λυγροὺς θήσω γάμους,

πικρὸν δὲ κῆδος καὶ φυγὰς ἐμὰς χθονός. 400
ἀλλ’ εἶα· φείδου μηδὲν ῶν ἐπίστασαι,

Μήδεια, βουλεύουσα καὶ τεχνωμένη·

ἕρπ’ ἐς τὸ δεινόν· νῦν ἀγὼν εὐψυχίας.

ὁρᾷς ἃ πάσχεις· οὐ γέλωτα δεῖ σ’ ὀφλεῖν

τοῖς Σισυφείοις τοῖς τ’ Ἰάσονος γάμοις, 405
γεγῶσαν ἐσθλοῦ πατρὸς (Ηλίου τ’ ἄπο.

ἐπίστασαι δέ· πρὸς δὲ καὶ πεφύκαμεν

γυναῖκες, ἐς μὲν ἔσθλ’ ἀμηχανώταται,

κακῶν δὲ πάντων τέκτονες σοφώταται. 409

Χο. ἅνω ποταμῶν ἱερῶν χωροῦσι παγαί, [στρ.
καὶ δίκα καὶ πάντα πάλιν στρέφεται.
ἀνδράσι μὲν δόλιαι βουλαί, θεῶν δ’
οὐκέτι πίστις ἄραρε·

392 ἀμήχανον Verrall 395—398 Cf. Eupolis Dem. 2 (90 Kock)
396 μάλιστα πάντων καὶ ξυνεργὸν om. A 399 σφι Α 400 ἐμὰς
L P b: ἐμᾶς AV Β 4ο4 Cf. Ar. Nub. 662 οὐ] καὶ L sortasse
recte ὀφλεῖν Elmsley: ὅφλειν codd. 405 τοῖς-δ’ Herwerden
408 ἐσμὲν codd.‚ quod aut ἐς μὲν aut ἐσμὲν esse possit: ἐσμὲν Stob.
73. 32 410 παγαί V B t πηγαί rell. V¹13 411 πάντα πάλιν
AVB: πάλιν πάντα L P 4¹4 ἅρηρε Α L: corr. ΛΙ Ι

EUR. 1. 7

