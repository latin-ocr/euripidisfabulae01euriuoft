ΕΥΡΙΠΙΔΟΥ

κλίνατ’, οὐ σθένω ποσίν·
πλησίον “Ἀιδας.
σκοτία δ’ ἐπ’ ὄσσοισι νὺξ ἐφέρπει.
τέκνα, τέκν’, οὐκέτι δὴ 270
οὐκέτι μάτηρ σφῷν ἔστιν.
χαίροντες, ὦ τέκνα, τόδε φάος ὁρῷτον.
Αδ. οἵμου τόδ’ ἔπος λυπρὸν ἀκούω
καὶ παντὸς ἐμοὶ θανάτου μεῖζον.
μὴ πρός (σε) θεῶν τλῇς με προδοῦναι, 275
μὴ πρὸς παίδων οὓς ὀρφανιεῖς,
ἀλλ’ ἄνα, τόλμα·
σοῦ γὰρ φθιμένης οὐκέτ’ ἂν εἵην·
ἐν σοὶ δ’ ἐσμὲν καὶ ζῆν καὶ μή·
σὴν γὰρ φιλίαν σεβόμεσθα.
Λλ. ”Αδμηθ’, ὁρᾷς γὰρ τάμὰ πράγμαθ’ ὡς ἔχει, 280
λέξαι θέλω σοι πρὶν θανεῖν ἃ βούλομαι.
ἐγώ σε πρεσβεύουσα κάντὶ τῆς ε’μῆς
ψυχῆς καταστήσασα φῶς τόδ’ εἰσορᾶν,
θνῄσκω, παρόν μοι μὴ θανεῖν, ὑπὲρ σέθεν,
ἀλλ’ ἄνδρα τε σχεῖν Θεσσαλῶν ὃν ἤθελον, ²85
καὶ δῶμα ναίειν ὄλβιον τυραννίδι.
οὐκ ἠθέλησα ζῆν ἀποσπασθεῖσά σου
σὺν παισὶν ὀρφανοΐσιν, οὐδ’ ἐφεισάμην
ἥβης, ἔχουσ’ ἐν οἷς ἐτερπόμην ἐγώ. ’
καίτοι σ’ ὁ φύσας χή τεκοῦσα προύδοσαν, 290
καλῶς μὲν αὐτοῖς κατθανεῖν ἧκον βίου,
καλῶς δὲ σῶσαι παῖδα κεῦκλεῶς θανεῖν.
μόνος γὰρ αὐτοῖς ἦσθα, κοῦτις ἐλπὶς ἦν
σοῦ κατθανόντος ἄλλα φιτύσειν τέκνα.

267 κλίνατέ μ’ L P 269 ὄσσοις V B 271 μάτηρ V Β : δὴ μάτηρ
L P 272 ὀρῴτην Elmsley 273 ὤμοι PL¹ 275 σε add. Porson
276 μὴ . . . ὄρφανιεῖς om. L P 277 ἄνα τόλμα Vl: ἀνατόλμα. L P B
285 Θεσσαλῶν Β ct Σ Β : Θεσσαλὸν L PV 289 ἔχουσ’ ἐν οἷς ἐτερπόμην

ἐγώ Β O D: ἔχουσα δῶρ’ ἐν οἷς ἐτερπόμην ἐγώ V: ἔχουσα δῶρ’ (δῶρον L) ἐν
οἷς ἐτερπόμην L P et v vel V² 294 φιτύσειν V γρ. Β t φυτεύσειν L P Β

