PRAEFATIO

sane libidini multo magis multoque diutius expositus
est Euripides quam ceteri Scaenici—de stylo Euri-
pidis, de ingenio, de rei theatralis administratione, non
hic est locus quo explorem. Plus interpretationis
eget, me iudice, Euripides quam emendationis3 nec,
puto, bene interpretis vice fungetur homo quamvis
doctus, nisi artis scaenicae aliquid sapiat, nisi cum
magno homine magnoque poeta se rem habere semper
intellegat, nisi denique in unoquoque δράματι non
solum versus et sententias, sed etiam homines δρῶντας
—agentes dolentes timentes furentes—constanter sibi
ante oculos proponere meminerit. In quo genere si
melius quam nos non nunquam agebant veteres Scaligeri
Buchanani Barnesii‚ necnon etiam Musgravfi, Bruncldi,
WVelckeri——qui omnes carmina Graeca cum vivo et
humano gaudio, tanquam homines φιλόκαλοι καὶ φιλό-
σοφοι, non tanquam grammaticae doctores, videntur
lectitasse—certe exstiterunt nuper Euripidis editores
unus et alter qui eandem viam luminibus paribus
ingenii, doctrinae melioribus monstraverint.

Restat ut gratias agam iis quorum doctrinae et
comitati non nulla debeo 3 notas mihi de locis diversis
miserunt W. Headlam, A. E. Housman, R. Y. TyrreH,
E. Bruhn, Ι. U. Powell3 plagulas omnes amicissime
mecum relegit A. W. Verrall‚ poeseos Euripideae
existimator acutissimus3 denique per totum libellum
materiam uberrimam communicavit, consilio et labore
suo liberalissime adiuvit Vdalricus de XVilamowitz-
Moellendorff, cui certe, sive quantum ille benevolentiae
praestiterit reputem, sive quantum ego acceperim utili-
tatis, dignam vix posse videor referre gratiam.

G. M.

scribebam in villa Surrciensi
Mense Decembri mmccccn

xi

