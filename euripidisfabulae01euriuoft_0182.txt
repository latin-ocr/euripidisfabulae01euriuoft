ΕΥΡΙΠΙΔΟΥ

σκαιὸς γὰρ ἁνήρ. τοῖς σοφοῖς δ’ εὐκτὸν σοφῷ
ἔχθραν συνάπτειν, μὴ ἀμαθεῖ φρονήματι·
πολλῆς γὰρ αἰδοῦς καὶ δίκης τις ἂν τύχοι.

Xo. ὦ πρέσβυ, μή νυν τήνδ’ ἐπαιτιῶ πόλιν·

τάχ’ ἂν γὰρ ἡμῖν ψευδὲς ἀλλ’ ὅμως κακὸν
γένοιτ’ ὄνειδος ὡς ξένους προυδώκαμεν.

Δη. γενναῖα μὲν τάδ’ εἶπας, ἀλλ’ ἀμήχανα.

οὐ σοῦ χατίζων δεῦρ’ ἄναξ στρατηλατεῖ·
τί γὰρ γέροντος ἀνδρὸς Εὐρυσθεῖ πλέον
θανόντος; ἀλλὰ τούσδε βούλεται κτανεῖν.
δεινὸν γὰρ ἐχθροῖς βλαστάνοντες εὐγενεῖς,
νεανίαι τε καὶ πατρὸς μεμνημένοι

λύμας· ἃ κεῖνον πάντα προσκοπεῖν χρεών.
ἀλλ’, εἵ τιν’ ἄλλην οἶσθα καιριωτέραν
βουλήν, ἑτοίμαζ’, ὡς ἔγωγ’ ἀμήχανος
χρησμῶν ἀκούσας εἰμὶ καὶ φόβου πλέως.

MAKAPIA

Ιο.

ξένοι, θράσος μοι μηδὲν ἐξόδοις ἐμαῖς
προσθῆτε· πρῶτον γὰρ τόδ’ ἐξαιτήσομαι·
γυναικὶ γὰρ σιγή τε καὶ τὸ σωφρονεῖν
κάλλιστον, εἵσω θ’ ἥσυχον μένειν δόμων.
τῶν σῶν δ’ ἀκούσασ’, Ἰόλεως, στεναγμάτων
ἐξῆλθον, οὐ ταχθεῖσα πρεσβεύειν γένους.
ἀλλ’, εἰμὶ γάρ πως πρόσφορος, μέλει δέ μοι
μάλιστ’ ἀδελφῶν, τῶνδε κάμαυτῆς πέρι
θέλω πυθέσθαι, μὴ ’πὶ τοῖς πάλαι κακοῖς
προσκείμενόν τι πῆμα σὴν δάκνει φρένα.

ὦ παῖ, μάλιστα σ’ οὐ νεωστὶ δὴ τέκνων
τῶν “Ηρακλείων ἐνδίκως αἰνεῖν ἔχω.

ἡμῖν δὲ δόξας εὖ προχωρῆσαι δρόμος

460

4⁶5

470

475

480

485

458 ἀνὴρ L P 460 τύχη LP: corr. Elmsley 461 τήνδ’]

τῶνδ’ Valckenaer 462 ψευδὲς Nauck τ ψεῦδος L P 470 λύμης
Elmsley 472 βολήν Ρ 477 θ’ Elmsley: δ’ L P
στατὶς Rauchenstein 486 δρόμος Jacobs ε δόμος LP

480 προ-

