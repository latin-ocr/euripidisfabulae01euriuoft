ΕΥΡΙΠΙΔΟΥ

κούδείς μ’ ἀπώσει πρόσθεν, ὥσπερ ἄλλοθεν.
ἡμῖν δὲ καὶ τῷδ’ οὐδέν ἐστιν ἐν μέρει·
ἐπεὶ γὰρ ’Ἄργους οὐ μέτεσθ’ ἡμῖν ἔτι, 185
ψήφῳ δοκῆσαν, ἀλλὰ φεύγομεν πάτραν,
πῶς ἂν δικαίως ὡς Μυκηναίους ἄγοι
ὧδ’ ὄντας ἡμᾶς, οὓς ἀπήλασαν χθονός;
ξένοι γάρ ἐσμεν. ἢ τὸν Ἑλλήνων ὅρον
φεύγειν ὃικαιοῦθ’ ὅστις ἂν τᾶργος φύγῃ; 190
οὔκουν Ἀθήνας γ’· οὐ γὰρ Ἀργείων φόβῳ
τοὺς (Ηρακλείους παῖδας ἐξελῶσι γῆς.
οὐ γάρ τι Τραχίς ἐστιν οὐδ’ Ἀχαιικὸν
πόλισμ’, ὅθεν σὺ τούσδε, τῇ δίκῃ μὲν οὔ,
τὸ δ’ ’Ἄργος ὀγκῶν, οἷάπερ καὶ νῦν λέγεις, Ι95
ἤλαυνες ἱκέτας βωμίους καθημένους.
εἰ γὰρ τόδ’ ἔσται καὶ λόγους κρινοῦσι σούς,
οὐκ οἷδ’ Ἀθήνας τάσδ’ ἐλευθέρας ἔτι.
ἀλλ’ οἶδ’ ἐγὼ τὸ τῶνδε λῆμα καὶ φύσιν·
θνῄσκειν θελήσουσ’· ἡ γὰρ αἰσχύνη (πάρος) 200
τοῦ ζῆν παρ’ ἐσθλοῖς ἀνδράσιν νομίζεται.
πόλιν μὲν ἀρκεῖ· καὶ γὰρ οὖν ἐπίφθονον
λίαν ἐπαινεῖν ἐστι, πολλάκις δὲ δὴ
καύτὸς βαρυνθεὶς οἶδ’ ἄγαν αἰνούμενος.
σοὶ δ’ ὡς ἀνάγκη τούσδε βούλομαι φράσαι 205
σῴζειν, ἐπείπερ τῆσδε προστατεῖς χθονός.
Πιτθεὺς μέν ἐστι Πέλοπος, ἐκ δὲ Πιτθέως
Αἴθρα, πατὴρ δ’ ἐκ τῆσδε γεννᾶται σέθεν
Θησεύς. πάλιν δὲ τῶνδ’ ἄνειμί σοι γένος.

εΗρακλέης ἦν Ζηνὸς Ἀλκμήνης τε παῖς, ²10
183 ἄλλοθι Elmsley 184 ἐν μέσῳ Valckenaer 185 οὐ
μέτεσθ’ Dobree: οὐδὲν ἔσθ’ (e v. praeced.) LP 188 ὧδ’] ὅδ’

Tyrwhitt z τῇδ’ Nauck 190 φύγῃ Elmsley : φύγοι L P 191 οὐ
’γὰρ Stephanus t οὐκ ἄρ’ L P 193 Τραχὶς οὐδ’ Ἀχαιικὸν τάδε Cobet
197 κρίνουσι L P (κρανοῦσι Elmsley) 198 οὔ φημ’ Kirchhofl'
200 πάρος Reiske : om. L P (λειπ. L : erasit et βάρος add. L² vel l: ἡ
Ρ, erasit et ἐνδεῶς add. p> 205 σὺ Ρ

