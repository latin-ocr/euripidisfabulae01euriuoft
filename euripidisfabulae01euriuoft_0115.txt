ΜΗΔΕῘΑ

πόσιν πρίασθαι, δεσπότην τε σώματος
λαβεῖν· κακοῦ γὰρ τοῦτ’ ἔτ’ ἄλγιον κακόνο
κάν τῷδ’ ἀγὼν μέγιστος, ἦ κακὸν λαβεῖν 235
ἢ χρηστόν. οὐ γὰρ εὐκλεεῖς ἀπαλλαγαὶ
γυναιξίν, οὐδ’ οἶόν τ’ ἀνήνασθαι πόσιν.
ἐς καινὰ δ’ ἤθη καὶ νόμους ἀφιγμένην
δεῖ μάντιν εῖναι, μὴ μαθοῦσαν οἴκοθεν,
ὅτῳ μάλιστα χρήσεται ξυνευνέτῃ. 240
κᾶν μὲν τάδ’ ἡμῖν ἐκπονουμέναισιν εὖ
πόσις ξυνοικῇ μὴ βίᾳ φέρων ζυγόν,
ζηλωτὸς αἰών· εἰ δὲ μή, θανεῖν χρεών.
ἀνὴρ δ’, ὅταν τοῖς ἔνδον ἄχθηται ξυνών,
ἔξω μολὼν ἔπαυσε καρδίαν ἄσης· 245
[ἢ πρὸς φίλον τιν’ ἦ πρὸς ἥλικα τραπείς]
ἡμῖν δ’ ἀνάγκη πρὸς μίαν ψυχὴν βλέπειν.
λέγουσι δ’ ἡμᾶς ὡς ἀκίνδυνον βίον
ζῶμεν κατ’ οἴκους, οἳ δὲ μάρνανται δορί·
κακῶς φρονοῦντες· ὡς τρὶς ἂν παρ’ ἀσπίδα 250
στῆναι θέλοιμ’ ἂν μᾶλλον ἢ τεκεῖν ἅπαξ.
ἀλλ’ οὐ γὰρ αὑτὸς πρὸς σὲ κᾶμ’ ἥκει λόγος·
σοὶ μὲν πόλις θ’ ἥδ’ ἐστὶ καὶ πατρὸς δόμοι
βίου τ’ ὄνησις καὶ φίλων συνουσία,
ἐγὼ δ’ ἕρημος ἄπολις οῧσ’ ὑβρίζομαι 255
πρὸς ἀνδρός, ἐκ γῆς βαρβάρου λελῃσμένη,
οὐ μητέρ’, οὐκ ἀδελφόν, οὐχὶ συγγενῆ
μεθορμίσασθαι τῆσδ’ ἔχουσα συμφορᾶς.

234 τοῦτ’ ἔτ’ Brunck: τοῦτ’ AV: τοῦ δ’ ἔτ’ ῙιΡῑ Τῡῧτό '7' B et

Stob. 73. 27 (τοῦ 7² codex A Stobaei) ι τόδ’ Haun. 235 λαβεῖν
L P suprascr. v : λάβῃ Α V B 240 ὅτῳ] ὅπως Meineke
243 χρεών] χάρις Wecklein 244 om. A 245 ἄσης ΑΒ L¹ ε
ἄτης V: ἄσσης P: ἄσην primitus L: καρδίας ἄσην Olympiodorus in
Plat. Alcib. p. 188 246 damnavit Wilamovvitz φίλον] φίλων
primitusL et Haun.²(non D) ἥλικας Porson (et Haun.): ἥλικα codd.
4421ka . . . ἡλίκων Headlam) 252 αὑτὸς suprascr. A* L' : αὐτὸς

codd. 253 πόλις θ’ Α L P : πόλις Β z γὰρ πόλις V 254 συνουσία]
κοινωνία suprascr. B γρ. Α 257 οὐχὶ] οὐδὲ L P

