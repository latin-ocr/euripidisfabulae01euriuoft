ΕΎῬΙΠΙΔΟὙ

Αν. τὰ θεῖα δ’ οὐ θεῖ’ οὐδ’ ἔχειν ἡγῇ δίκην,·
Με. ὅταν τάδ’ ᾖ, τότ’ οἴσομεν· σὲ δὲ κτενῶ. 440
Av. ἣ καὶ νεοσσὸν τόνδ’, ὑπὸ πτερῶν σπάσας,·
Με. οὐ δῆτα· θυγατρὶ δ’, ἢν θέλῃ, δώσω κτανεῖν.
Αν. οἴμοι· τί δῆτά σ’ οὐ καταστένω, τέκνον;
Με. οὔκουν θρασεῖά γ’ αὐτὸν ε’λπὶς ἀναμένει.
Αν. ὦ πᾶσιν ἀνθρώποισιν ἔχθιστοι βροτῶν 445
Σπάρτης ἔνοικοι, δόλια βουλευτήρια,
ψευδῶν ἄνακτες, μηχανορράφοι κακῶν,
ἑλικτὰ κούδὲν ὑγιές, ἀλλὰ πᾶν πέριξ
φρονοῦντες, ἀδίκως εὐτυχεῖτ’ ἀν’ Ἑλλάδα.
τί δ’ οὐκ ἐν ὑμῖν ἐστιν; οὐ πλεῖστοι φόνοι; 450
οὐκ αἰσχροκερδεῖς; οὐ λέγοντες ἄλλα μὲν
γλώσσῃ, φρονοῦντες δ’ ἄλλ’ ἐφευρίσκεσθ’ ἀεί;
ὅλοισθ’. ἐμοὶ μὲν θάνατος οὐχ οὕτω βαρὺς
ὡς σοὶ δέδοκται· κεῖνα γάρ μ’ ἀπώλεσεν,
ὅθ’ ἡ τάλαινα πόλις ἀνηλώθη Φρυγῶν 455
πόσις θ’ ὁ κλεινός, ὅς σε πολλάκις δορὶ
ναύτην ἔθηκεν ἀντὶ χερσαίου κακόν.
νῦν δ’ εἰς γυναῖκα γοργὸς ὁπλίτης φανεὶς
κτείνεις μ’. ἀπόκτειν’· ὡς ἀθώπευτόν γέ σε
γλώσσης ἀφήσω τῆς ἐμῆς καὶ παῖδα σήν. 450
ἐπεὶ σὺ μὲν πέφυκας ἐν Σπάρτῃ μέγας,
ἡμεῖς δὲ Τροίᾳ γ’. εἰ δ’ ἐγὼ πράσσω κακῶς,
μηδὲν τόδ’ αὔχει· καὶ σὺ γὰρ πράξειας ἄν.

Xo. οὐδέποτε δίδυμα λέκτρ’ ἐπαινέσω βροτῶν [στρ.
οὐδ’ ἀμφιμάτορας κόρους, 466

440 τάδ’ ᾗ τότ’ L P sed τότ’ ex τώ,Α corr. in L: τόδ’ ᾖ τάδ’ Μ AVB:
τότ’ οἴσομεν Σ 443 σοῦ (vel 0⁷0qu M ΑΡ γρ. V² 444 ἀμμένει
Nauck 445 ἔχθιστος Μ 448 πάντα πέριξ L P 450 οἱ
πλεῖστοι ΜΟ Ρ γρ. V² 453 μὲν θάνατος Μ z δὲ θάνατος μὲν Α V:
δὲ θάνατος rell. 455 ἀναλώθη codd. 456 θ’] δ’ V 462 δ’
ἐν Τροίᾳ Μ BLO. Cf. 438 πράσσω] πάσχω Ρ. Cf. Helid. 27
463 σύ τοι Stob. 112. 5 464 οὔποτ’ ἐγὼ Nauck. Cf. v. 471

466 ἆμΦιμάτερας Μ V B ε -τρας V²

