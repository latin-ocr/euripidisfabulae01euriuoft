ΗΡΑΚΛΕΙΔΑΙ

αἱρεῖ δ’ ὁ κλεινὸς Ἰόλεως Εὐρυσθέως
τέτρωρον ἅρμα πρὸς πέτραις Σκιρωνίσιν, 860
δεσμοῖς τε δήσας χεῖρας ἀκροθίνιον
κάλλιστον ἥκει τὸν στρατηλάτην ἄγων
τὸν ὄλβιον πάροιθε. τῇ δὲ νῦν τύχῃ
βροτοῖς ἅπασι λαμπρὰ κηρύσσει μαθεῖν,
τὸν εὐτυχεῖν δοκοῦντα μὴ ζηλοῦν, πρὶν ἂν 865
θανόντ’ ἴδῃ τις· ὡς ἐφήμεροι τύχαι.
Χο. ὦ Ζεῦ τροπαῖε, νῦν ἐμοὶ δεινοῦ φόβου
ἐλεύθερον πάρεστιν ἦμαρ εἰσιδεῖν.
Αλ. ὦ Ζεῦ, χρόνῳ μὲν τᾶμ’ ἐπεσκέψω κακά,
χάριν δ’ ὅμως σοι τῶν πεπραγμένων έχω- 8ῑο
καὶ παῖδα τὸν ἐμὸν πρόσθεν οὐ δοκοῦσ’ ἐγὼ
θεοῖς ὁμιλεῖν νῦν ἐπίσταμαι σαφῶς.
ὦ τέκνα, νῦν δὴ νῦν ἐλεύθεροι πόνων,
ἐλεύθεροι δὲ τοῦ κακῶς ὀλουμένου
Εὐρυσθέως ἔσεσθε καὶ πόλιν πατρὸς 875
ὄψεσθε, κλήρους δ’ ἐμβατεύσετε χθονὸς
καὶ θεοῖς πατρῴοις θύσεθ’, ὧν ἀπειργμένοι
ξένοι πλανήτην εἴχετ’ ἄθλιον βίον.
ἀτὰρ τί κεύθων Ἰόλεως σοφόν ποτε
Εὐρυσθέως ἐφείσαθ’ ὥστε μὴ κτανεῖν; 830
λέξον· παρ’ ἡμῖν μὲν γὰρ οὐ σοφὸν τόδε,
ἐχθροὺς λαβόντα μὴ ἀποτείσασθαι δίκην.
Θε. τὸ σὸν προτιμῶν, ὥς νιν ὀφθαλμοῖς ἴδοις
Τκρατοῦνταῒ καὶ σῇ δεσποτούμενον χερί.
οὐ μὴν ἑκόντα γ’ αὐτόν, ἀλλὰ πρὸς βίαν 885
ἔζευξ’ ἀνάγκῃ· καὶ γὰρ οὐκ ἐβούλετο
ζῶν ἐς σὸν ἐλθεῖν ὄμμα καὶ δοῦναι δίκην.

859 αἱρεῖ γρ. L in marg. : αἴρει L P (αἰρεῖβ) Ἰόλεως Victorius z
πόλεως L P 860 σκειρωνίσι L P 865 μὴ ζηλοῦτε πρὶν Stob.
105. 26 867 φόβον L, corr. L¹ 884 Fortasse ἀτυῦντα nan

ἀτῶνταῖ) cl. Hdt. vii. 223, 11. xx. 332: ταρβοῦντα Hervverdcn:
κρατοῦσα Reiske

