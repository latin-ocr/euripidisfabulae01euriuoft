ΕΥΡΙΠΙΔΟΥ

Σὺ τὴν κακίστην αἰχμάλωτον ἐν δόμοις
δούλην ἀνέξῃ σοὶ λέχους κοινουμένην;
μὰ τὴν ἄνασσαν, οὐκ ἂν ἕν γ’ ἐμοῖς δόμοις
βλέπουσ’ ἂν αὐγὰς τᾶμ’ ἐκαρποῦτ’ ἂν λέχη. 935
κάγὼ κλύουσα τούσδε Σειρήνων λόγους,
[σοφῶν πανούργων ποικίλων λαλημάτων,]
ἐξηνεμώθην μωρίᾳ. τί γάρ μ’ ἐχρῆν
πόσιν φυλάσσειν, ᾗ παρῆν ὅσων ἔδει;
πολὺς μὲν ὄλβος· δωμάτων δ’ ἠνάσσομεν· 940
παῖδας δ’ ἐγὼ μὲν γνησίους ἔτικτον ἄν,
ἣ δ’ ἡμιδούλους τοῖς ἐμοῖς νοθαγενεῖς.
ἀλλ’ οὔποτ’ οὔποτ’-οὐ γὰρ εἰσάπαξ ἐρῶ-
χρὴ τούς γε νοῦν ἔχοντας, οῖς ἔστιν γυνή,
πρὸς τὴν ἐν οἴκοις ἄλοχον ἐσφοιτᾶν ε’ἇν 945
γυναῖκας· αῦται γὰρ διδάσκαλοι κακῶν·
ἢ μέν τι κερδαίνουσα συμφθείρει λέχος,
ἣ δ’ ἀμπλακοῦσα συννοσεῖν αὐτῇ θέλει,
πολλαὶ δὲ μαργότητι . . . κάντεῦθεν δόμοι
νοσοῦσιν ἀνδρῶν. πρὸς τάδ’ εῦ φυλάσσετε 950
κλῄθροισι καὶ μοχλοῖσι δωμάτων πύλας·
ὑγιὲς γὰρ οὐδὲν αἱ θύραθεν εἴσοδοι
δρῶσιν γυναικῶν, ἀλλὰ πολλὰ καὶ κακά.
Xo. ἄγαν ἐφῆκας γλῶσσαν εἰς τὸ σύμφυτον.
συγγνωστὰ μέν νυν σοὶ τάδ’, ἀλλ’ ὅμως χρεὼν 955
κοσμεῖν γυναῖκας τὰς γυναικείας νόσους.
Ορ. σοφόν τι χρῆμα τοῦ διδάξαντος βροτοὺς
λόγους ἀκούειν τῶν ἐναντίων πάρα.
ἐγὼ γὰρ εἰδὼς τῶνδε σύγχυσιν δόμων
ἔριν τε τὴν σὴν καὶ γυναικὸς “Ἐκτορος, 960
933 λέχος H 935 βλέπουσανΣ ct fere codd. (ssm'vrow'av PV² 13²)
937 del. Nauck 939 φυλάττειν codd. 947 συμφέρει ΒΟ
948 αὑτῇ Σ (et Haun.) τ αὐτῇ codd. (αὐτὴν Η) 953 πόλλ’ ἄγαν
κακὰ gnomolog. Venetum 955 μὲν οὖν codd.: corr. Canter

956 γυναικείους Β O P et H νόσους] γρ. φύσεις Β 957—1211 deest
B 959 νόμων P: corr. p

