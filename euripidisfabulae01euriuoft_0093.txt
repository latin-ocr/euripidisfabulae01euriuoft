ΑΛΚΗΣΤΙΣ

πῶς γὰρ δόμων τῶνδ’ εἰσόδους ἀνέξομαι,·

τίν’ ἂν προσειπών, τοῦ δὲ προσρηθεὶς ὕπο,

τερπνῆς τύχοιμ’ ἂν ἐξόδου ‚· ποῖ τρέψομαι,·

ἡ μὲν γὰρ ἔνδον ἐξελᾷ μ’ ἐρημία,

γυναικὸς εὐνᾶς εὖτ’ ἂν εἰσίδω κενὰς 945
θρόνους τ’ ἐν οῖσιν ἷζε, καὶ κατὰ στέγας

αὐχμηρὸν οὖδας, τέκνα δ’ ἀμφὶ γούνασι

πίπτοντα κλαίῃ μητέρ’, οἳ δὲ δεσπότιν

στένωσιν οἵαν ἐκ δόμων ἀπώλεσαν.

τὰ μὲν κατ’ οἴκους τοιάδ’· ἔξωθεν δέ με 950
γάμοι τ’ ἐλῶσι Θεσσαλῶν καὶ ξύλλογοι
γυναικοπληθεῖς· οὐ γὰρ ἐξανέξομαι

λεύσσων δάμαρτος τῆς ἐμῆς ὁμήλικας.

ἐρεῖ δέ μ’ ὅστις ἐχθρὸς ὢν κυρεῖ τάδε·

Ἰδοῧ τὸν αἰσχρῶς ζῶνθ’, ὃς οὐκ ἔτλη θανεῖν, 955
ἀλλ’ ἣν ἔγημεν ἀντιδοὺς ἀψυχίᾳ

πέφευγεν “Αιδην· εἶτ’ ἀνὴρ εῖναι δοκεῖ,-

στυγεῖ δὲ τοὺς τεκόντας, αὐτὸς οὐ θέλων

θανεῖν. τοιάνδε πρὸς κακοῖσι κληδόνα

ἔξω. τί μοι ζῆν δῆτα κέρδιον, φίλοι, 960
κακῶς κλύοντι καὶ κακῶς πεπραγότι;

Xo. ἐγὼ καὶ διὰ μούσας [στρ.
καὶ μετάρσιος ᾖξα, καὶ
πλείστων ἁψάμενος λόγων
κρεῖσσον οὐδὲν Ἀνάγκας 965
ηὗρον, οὐδέ τι φάρμακον
Θρῄσσαις ἐν σανίσιν, τὰς
Ὀρφεία κατέγραψεν
943 ἐξόδου Lenting: εἰσόδου codd.et2 944 ἐξελᾷ VBl: ἐξελεῖ
Ρ et sine dubio L 948 πίτνοντα Wecklein 950 οἴκους L Ρ :
οἶκον VB 951 ·r’ Wakefield: ’γ’ codd. 954 κυρῇ Monk

957 εἶτ’ VB: κᾷτ’ LP 960 κέρδιον Purgold: κύδιον codd.
964 ἁψάμενος] ἀρξάμενος Stob. i. 4. 3

