EKABH

λεηλατοῦντες, γείτοσιν δ’ εἵη κακὸν

Τρώων, ἐν ᾧπερ νῦν, ἄναξ, ἐκάμνομεν.

Ἑκάβη δὲ παιδὸς γνοῦσα θανάσιμον μόρον 1145

λόγῳ με τοιῷδ’ ἤγαγ’, ὡς κεκρυμμένοις

θήκας φράσουσα Πριαμιδῶν ἐν Ἰλίῳ

χρυσοῦ· μόνον δὲ σὺν τέκνοισί μ’ εἰσάγει

δόμους, ἵν’ ἄλλος μή τις εἰδείη τάδε.

ἵζω δὲ κλίνης ἐν μέσῳ κάμψας γόνυ· 1150

πολλαὶ δὲ χεῖρες, αἳ μὲν ἐξ ἀριστερᾶς,

αἲ δ’ ἔνθεν, ὡς δὴ παρὰ φίλῳ, Τρώων κόραι

θάκους ἔχουσαι, κερκίδ’ Ἠδωνῆς χερὸς

ᾕνουν, ὑπ’ αὐγὰς τούσδε λεύσσουσαι πέπλους·

ἄλλαι δὲ κάμακα Θρῃκίαν θεώμεναι 1155

γυμνόν μ’ ἔθηκαν διπτύχου στολίσματος.

ὅσαι δὲ τοκάδες ἦσαν, ἐκπαγλούμεναι

τέκν’ ἐν χεροῖν ἔπαλλον, ὡς πρόσω πατρὸς

γένοιντο, διαδοχαῖς ἀμείβουσαι χερῶν·

κᾷτ’ ἐκ γαληνῶν-πῶς δοκεῖς;-προσφθεγμάτων 1160

εὐθὺς λαβοῦσαι φάσγαν’ ἐκ πέπλων ποθὲν

κεντοῦσι παῖδας, αἲ δὲ πολεμίων δίκην

ξυναρπάσασαι τὰς ἐμὰς εἶχον χέρας

καὶ κῶλα· παισὶ δ’ ἀρκέσαι χρῄζων ἐμοῖς,

εἶ μὲν πρόσωπον ἐξανισταίην ἐμόν, 1165

κόμης κατεῖχον, εἰ δὲ κινοίην χέρας,

πλήθει γυναικῶν οὐδὲν ἤνυον τάλας.

τὸ λοίσθιον δέ, πῆμα πήματος πλέον,

ἐξειργάσαντο δείν’· ἐμῶν γὰρ ὀμμάτων,

πόρπας λαβοῦσαι, τὰς ταλαιπώρους κόρας 1170

1146 79. δόλω 13² 1151 χειρὸς Milton (χεῖρες etiam Σ)

1153, 1154 ’θάκουν . . . ᾕνουν θ’ codd. et Σ; corr. Hermann
1155 κάμακε θρῃκίω Weil (singularem Σ) 1156 γρ. στοχίσματος Σ
(voluit στοχάσματος, nam dicit idem in Bacch„ se. v. 1205, legl)
1159 διαδοχαῖς Μ ΑΒ L Ζ διαδοχαῖσιν V⁹P l ζ-αῖσσιν V) χερῶν PFO:
Ὑρ. ἆμείβουσαι χεροῖν ΣΒΞ διὰ χερός MABVL 1162 πολυ-

πόδων δίκην Verrall 1163 τάς ’γ’ Α 1165 ἐξανασταὶην L
1166 κόμηνΑ 1167 ἤνυτον Porson

