PRAEFATIO

inter L et L2 et l servato, hunc codicem suo loco re-
stituit. Est enim L et sincerus et bonae originis liber
et accurate scriptus, et certe, si numerum fabularum
spectaS, gravissimus omnium Euripideorum. Quod si
ab optimo codice M hic cum cognato suo P longissime
recedit,non continuo id vitio habendum est aut his aut
illi. Archetypi sui uterque lectiones accurate plerum-
que tradidit; et in gravioribus saltem discrepantiis,
cum ex hac parte stet L cum P, ex altera M adsti-
pulantibus AVB, non inter ipsos codices diiudicandum
est, hunc duodecimo saeculo scriptum, illum quarto
decimo, sed inter lectiones iam quinto P. C. saeculo in
scriniis doctorum hominum inventas et ad nos usque
fideliter transmissas. Nam sunt sane duo genera
codicum, nec tamen unum sincerum, alterum inter-
polatum, ut post Kirchhoffium omnes putare didicimus,
sed unum decem fabulas complexum scholiis instructas,
alterum fabulas duodeviginti vel etiam plures sed
scholia nulla. Credibile est, ea reputantibus quae
de hac re praeclare disputavit Wilamowitzius, codices
M A B V originem trahere ex opere Sallustii cuiusdam
-illius fortasse qui Iuliano Caesari tutor a Constantio
praepositus fuit—qui decem fabulas Euripidis in usum
scholarum selectas in ordinem dispositas commentario
instructas ediderit: in Laurentiano autern conservatum
esse fragmentum editionis poeseos Euripideae uni-
versae, qualem confecit Aristophanes Byzantius, cum
argumentis et personarum catalogis sed sine com-
mentario. Certe non ex alta antiquitate diversa
fuerunt haec duo gene1·a; nam quamvis saepius
L solus vel L P soli contra ceteros stent, non nunquam
tamen VL contra MA, atque adeo (sed hoc sane
rarius) M L contra V A 3 novics etiam vel decies
v

