ΕΥΡΙΠΙΔΟΥ

ὥστ’ ἐς τυράννους ἄνδρας ἐξαμαρτάνειν.
σὺ γὰρ τί μ’ ἠδίκηκας; ἐξέδου κόρην
ὅτῳ σε θυμὸς ἦγεν. ἀλλ’ ἐμὸν πόσιν 310
μισῶ· σὺ δ’, οἶμαι, σωφρονῶν ἔδρας τάδε.
καὶ νῦν τὸ μὲν σὸν οὐ φθονῶ καλῶς ἔχειν·
νυμφεύετ’, εὗ πράσσοιτε· τήνδε δὲ χθόνα
ἐᾶτέ μ’ οἰκεῖν. καὶ γὰρ ἠδικημένοι
σιγησόμεσθα, κρεισσόνων νικώμενοι. 315
Κρ. λέγεις ἀκοῦσαι μαλθάκ’, ἀλλ’ ἔσω φρενῶν
ὀρρωδία μοι μή τι βουλεύσῃς κακόν,
τόσῳ δέ γ’ ἧσσον ἢ πάρος πέποιθά σοι·
γυνὴ γὰρ ὀξύθυμος, ὡς δ’ αὔτως ἀνήρ,
ῥᾴων φυλάσσειν ἦ σιωπηλὸς σοφός. 320
ἀλλ’ ἔξιθ’ ὡς τάχιστα, μὴ λόγους λέγε·
ὡς ταῦτ’ ἄραρε, κούκ ἔχεις τέχνην ὅπως
μενεῖς παρ’ ἡμῖν οὖσα δυσμενὴς ἐμοί.
Mn. μή, πρός σε γονάτων τῆς τε νεογάμου κόρης.
Κρ. λόγους ἇναλοΐς· οὐ γὰρ ἂν πείσαις ποτέ. 325
Μη. ἀλλ’ ἐξελᾷς με κούδὲν αἰδέσῃ λιτάς;
Κρ. φιλῶ γὰρ οὐ σὲ μᾶλλον ἢ δόμους ἐμούς.
Μη. ὦ πατρίς, ὥς σου κάρτα νῦν μνείαν ἔχω.
Κρ. πλὴν γὰρ τέκνων ἔμοιγε φίλτατον πολύ.
Μη. φεῦ φεῦ, βροτοῖς ἔρωτες ὡς κακὸν μέγα. 330
Κρ. ὅπως ἄν, οἶμαι, καὶ παραστῶσιν τύχαι.
Μη. Ζεῦ, μὴ λάθοι σε τῶνδ’ ὃς αἴτιος κακῶν.
Κρ. ἕρπ’, ὦ ματαία, καί μ’ ἀπάλλαξον πόνων.
Μη. πονοῦμεν ἡμεῖς κού πόνων κεχρήμεθα.

308 ὥστ’] ὣς Α 309 σὺ ’γὰρ τί LP: τί γὰρ σὺ AVB
313 πράσσοιτε AVB : πράσσετε L P: πράσσοντε Hermann δὲ] δὴ
L P v 317 βουλεύῃς Elmsley 318 τόσῳ δέ γ’] τοσῷδέ γ’
L P: τοσῷδε δ’ AVB 319 αὔτως VBl: αὕτως ALP 320 ἢ
σιωπηλόστομος Housman 322 ἔχειν : corr. v 323 μενεῖς LPv:
μένῃς Α V Β 329 πλεῖν ’γὰρ τέκνων φίλτατον ἐμοί’γε πολύ V: corr.
τέκνον V' z πλὴν v κᾶμοιγε Bothe πολύ] πόλις B² 332 λάθῃ

L P: corr. p 333 ἕρπ’] ἔρρ’ Valckenaer 334 πόνοις suprascr.
L¹: πόνος μέν· ἡμεῖς δ’ οὐ πόνῳ κεχρήμεθα; Musgrave

