ΕΥΡΙΠΙΔΟΥ

Θε. χαίρων ἴθ’· ἡμῖν δεσποτῶν μέλει κακά.
Ηρ. ὅδ’ οὐ θυραίων πημάτων ἄρχει λόγος.
Θε. οὐ γάρ τι κωμάζοντ’ ἂν ἠχθόμην σ’ ὁρῶν. 815
Hp. ἀλλ’ ἧ πέπονθα δείν’ ὑπὸ ξένων ἐμῶν,·
Θε. οὐκ ἦλθες ἐν δέοντι δέξασθαι δόμοις.
πένθος γὰρ ἡμῖν ἐστι· καὶ στολμοὺς βλέπεις
μελαμπέπλους κουράν τε. Hp. τίς δ’ ὁ κατθανών;
μῶν ἢ τέκνων τι φροῦδον ἢ γέρων πατήρ; 820
Θε. γυνὴ μὲν οὖν ὄλωλεν Ἀδμήτου, ξένε.
Ηρ. τί φῄς,· ἔπειτα δῆτά μ’ ἐξενίζετε;
Θε. ᾐδεῖτο γάρ σε τῶνδ’ ἀπώσασθαι δόμων.
Ηρ. ὦ σχέτλι’, οἵας ἤμπλακες ξυναόρου.
Θε. ἀπωλόμεσθα πάντες, οὐ κείνη μόνη. 825·
Hp. ἀλλ’ ᾐσθόμην μὲν ὄμμ’ ἰδὼν δακρυρροοῦν
κουράν τε καὶ πρόσωπον· ἀλλ’ ἔπειθέ με
λέγων θυραῖον κῆδος ἐς τάφον φέρειν.
βίᾳ δὲ θυμοῦ τάσδ’ ὑπερβαλὼν πύλας
ἔπινον ἀνδρὸς ἐν φιλοξένου δόμοις, 830
πράσσοντος οὕτω. κᾷτ’ ἐκώμαζον κάρα
στεφάνοις πυκασθείς,· ἀλλὰ σοῦ τὸ μὴ φράσαι,
κακοῦ τοσούτου δώμασιν προκειμένου.
ποῦ καί σφε θάπτει; ποῦ νιν εὑρήσω μολώι·;
Θε. ὀρθὴν παρ’ οἶμον, ἣ ’πὶ Λάρισαν φέρει, 835
τύμβον κατόψῃ ξεστὸν ἐκ προαστίου.

815 τι κωμάζοντ’ ἂν ἠχθόμην σ’ VB: σε κωμάζοντ’ ἂν ἠχθόμην
LP (ἠχθόμηνὲι- Ρ) 817 δόμους LP 818-820 ταῦτα δὲ
τὰ τρία <ἶαμβεῖα> ἔν τισιν οὐκ ἔγκειται EV ad V· 8202 sed in V
v. 819 tanquam duo versus scriptus est: τὰ τρία igitur 818-819
sunt 818 στολμοὺς . . . κουράν Scripsi: κουρὰν . . . στολ-
μούς codd. 820 τι φροῦδον ἢ BV¹ : τι φροῦδον ’γένος ἢ V ante corr. ε
τις φροῦδος ἢ L: τις ἢ φροῦδος ἢ Ρ. Fortasse μῶν ἦν (ἆρα ἀφανὴς
ἐγένετό τις τῶν παίδων Σ) 825 μόνον L 827 πρόσωπον]
πεπλώματ’ Mekler ἀλλ’ ὅμως V, corr. V¹ 829 τύχας πύλας
B: corr. b 831 κᾶτ’ ἐκώμαζον L: κᾶπεκώμαζον P: κατακωμάζω V:
κᾶτα κωμάζω Β 832 σοῦ τὸ μὴ codd. et Σ 833 προσκει-
μένου Scaliger. Cf. ad v. 551 834 ποῦ νιν] ποΐ νιν Monk
835 Λάρισσαν codd. 836 προαστίου L Bp: προαστείου V P

