ΕΎΡῙΠΙ ΔΟΎ

Au. ἀπωλόμην ἄρ’. ὦ τέκνον, κτενοῦσί σε
δισσοὶ λαβόντες γῦπες· ὁ δὲ κεκλημένος 75
πατὴρ ἔτ’ ἐν Δελφοῖσι τυγχάνει μένων.
Θε. ὃοκῶ γὰρ οὐκ ἂν ὧδέ σ’ ἂν πράσσειν κακῶς
κείνου παρόντος· νῦν δ’ ἔρημος εἶ φίλων.
Αν. οὐδ’ ἀμφὶ Πηλέως ἦλθεν, ὡς ἥξοι, φάτις;
Θε. γέρων ἐκεῖνος ὥστε σ’ ὠφελεῖν παρών. 80
Αν. καὶ μὴν ἔπεμψ’ ἐπ’ αὐτὸν οὐχ ἅπαξ μόνον.
Θε. μῶν οὖν δοκεῖς σου φροντίσαι τιν’ ἀγγέλων,-
Αν. πόθεν; θέλεις οὖν ἅγγελος σύ μοι μολεῖι·;
Θε. τί δῆτα φήσω χρόνιος οῧσ’ ἐκ δωμάτωιτ
Αν. πολλὰς ἂν εὕροις μηχανάς· γυνὴ γὰρ εἳ. 85
Θε. κίνδυνος· Ἑρμιόνη γὰρ οὐ σμικρὸν φύλαξ.
Αν. ὁρᾷς; ἀπαυδᾷς ἐν κακοῖς φίλοισι σοῖς.
Θε. οὐ δῆτα· μηδὲν τοῦτ’ ὀνειδίσῃς ε’μοί.
ἀλλ’ εἶμ’, ἐπεί τοι κού περίβλεπτος βίος
δούλης γυναικός, ἥν τι καὶ πάθω κακόν. 90
Αν. χώρει νυν· ἡμεῖς δ’, οἷσπερ ἐγκείμεσθ’ ἀεὶ
θρήνοισι καὶ γόοισι καὶ δακρύμασι,
πρὸς αἰθέρ’ ε’κτενοῦμεν· ἐμπέφυκε γὰρ
γυναιξὶ τέρψις τῶν παρεστώτων κακῶν
ἀνὰ στόμ’ ἀεὶ καὶ διὰ γλώσσης ἔχειν. 95
πάρεστι δ’ οὐχ ἓν ἀλλὰ πολλά μοι στένειν,
πόλιν πατρῴαν τὸν θανόντα θ’ ’Έκτορα
στερρόν τε τὸν ἐμὸν δαίμον’ ᾧ συνεζύγην
δούλειον ἦμαρ εἰσπεσοῦσ’ ἀναξίως.
χρὴ δ’ οὔποτ’ εἰπεῖν οὐδέν’ ὄλβιον βροτῶν, 100
’πρὶν ἂν θανόντος τὴν τελευταίαν ἴδῃς
ὅπως περάσας ἡμέραν ἥξει κάτω.

77 οὐκ ἂν] οὐδὲνΣ NOttobonensis) et Haun. 79 ἥξειν 80 γέρων
’γ’ L 82 δοκεῖς σοῦ Ambr. M V‘2: δοκεῖ σου L: δοκεῖ σοι rell.
83 μολεῖν σύ μοι Β O P, ob accentum 86 σμικρὸν φύλαξ Kirchhoff:
σμικρὸν φίλον Amb1·.: σμικρὰ φύλαξ rell. et Orion. Etym. p. 26

89 κατ’ ἐνίους δὲ γράφεται χωρὶς τοῦ OT . . . ἐν εἰρωνείᾳ Σ 94 τέρψις]
μέμψεις Hcrwcrden, el. Plat. Legg. 684 D 100 Χορ. praes. M

