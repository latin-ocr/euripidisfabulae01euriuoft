ΕΥΡΙΠΙΔΟΥ

εἰ μη γυναῖκας σώφρονας παιδεύετε;

Ἑλένην ἐρέσθαι χρῆν τάδ’, ἥτις ἐκ δόμων

τὸν σὸν λιποῦσα Φίλιον ἐξεκώμασε

νεανίου μετ’ ἀνδρὸς εἰς ἄλλην χθόνα.

κᾶπειτ’ ἐκείνης οὕνεχ’ Ἑλλήνων ὄχλον 605
τοσόνδ’ ἀθροίσας ἤγαγες πρὸς ”Ιλιον;

ἣν χρῆν σ’ ἀποπτύσαντα μὴ κινεῖν δόρυ,

κακὴν ἐφευρόντ’, ἀλλ’ ἐᾶν αὐτοῦ μένειν

μισθόν τε δόντα μήποτ’ εἰς οἴκους λαβεῖν.

ἀλλ’ οὔτι ταύτῃ σὸν φρόνημ’ ἐπούρισας, 610
ψυχὰς δὲ πολλὰς κάγαθὰς ἀπώλεσας,

παίδων τ’ ἄπαιδας γραῦς ἔθηκας ἐν δόμοις,

πολιούς τ’ ἀφείλου πατέρας εὐγενῆ τέκνα.

ὧν εἶς ἐγὼ δύστηνος· αὐθέντην δὲ σὲ

μιάστορ’ ὥς τιν’ εἶσδέδορκ’ Ἀχιλλέως. 615
ὃς οὐδὲ τρωθεὶς ἦλθες ἐκ Τροίας μόνος,

κάλλιστα τεύχη δ’ ἐν καλοῖσι σάγμασιν

ὅμοι’ ἐκεῖσε δεῦρό τ’ ἤγαγες πάλιν.

κάγὼ μὲν ηὔδων τῷ γαμοῦντι μήτε σοὶ

κῆδος ξυνάψαι μήτε δώμασιν λαβεῖν 620
κακῆς γυναικὸς πῶλον· ἐκφέρουσι γὰρ

μητρῷ’ ὀνείδη. τοῦτο καὶ σκοπεῖτέ μοι,

μνηστῆρες, ἐσθλῆς θυγατέρ’ ἐκ μητρὸς λαβεῖν.

πρὸς τοῖσδε δ’ εἰς ἀδελφὸν οἷ’ ἐφύβρισας,

σφάξαι κελεύσας θυγατέρ’ εὐηθέστατα; 625
οὕτως ἔδεισας μὴ οὐ κακὴν δάμαρτ’ ἔχῃς.

ἑλὼν δὲ Τροίαν-εἶμι γὰρ κάνταῦθά σοι-

οὗκ ἔκτανες γυναῖκα χειρίαν λαβών,

ἀλλ’, ὡς ἐσεῖδες μαστόν, ἐκβαλὼν ξίφος

602 δόμον Μ 603 τὸ σὺν V (τὸν V² ): utrumque B et Σ φίλον

Μ V² 606 ἀθρήσας Α et ex ἀθροίσας sactum L 609 οἰκον L
619-623 damnat Wi1amowitz 625 εὐηθέστατον Nauck 6:26¹ εχῃς
Lz: ἔχεις rell. Σ alter 629 σὺ δ’ ὡς Galen. v. p. 405, Clem.

Strom. ii. p. 175

